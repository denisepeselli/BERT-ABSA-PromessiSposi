Essendo questo libro stato ristampato fra noi, perciò ne tocca d'averne a parlare, benché brevemente. Fra le molte opere venute in luce in Italia, poche sono quelle che abbiano fatto così bella comparsa come questa: Mancava nel genere di romanzo alla letteratura italiana un componimento da potersi chiamare col nome di classico, mentre non le mancavano né le novelle, né i poemi epici romanzeschi, in numero e bellezza da superare in tal parte le altre nazioni.

Non è però che degli Italiani nulla si fosse mai stinto a un tale lavoro; la Diana del Loredano e il Caloandro Fedele del Marino, senza parlare del Guerrino Meschino e dei Reali di Francia, avevano già sollevato e commosso l’animo dei nostri antenati. Ma questi libri non trovando più, né chi spasimasse, né chi si piacesse nel leggerli, pel raffinamento avvenuto nel gusto, dopo i tanti romanzacci peggiori di molto, e in mezzo alle meschine produzioni dell’abate Chiari, e le mediocri versioni di romanzi stranieri, rincresceva ai letterati d’Italia che non sorgesse fra loro una qualche valente penna, la quale, facendosi a scrivere un romanzo veramente originale, provasse in modo solenne che, anche in questo genere, hanno le lettere italiane il loro capolavoro.

Molte cose davano segno dell’avvicinarsi che faceva l’epoca di questo felice parto italiano. Il Bertolotti languiva con successo nel Pubblico con un numero di gentili romanzetti, che, bene accolti, andavano per le mani delle nostre dame. Ma ornati questi suoi scritti di fiori italiani, e ridondanti, d’un brio poetico non comune agli scrittori delle altre nazioni, pure si risentivano di vezzi stranieri. Un cospicuo letterato piemontese, che già ebbe tentato il romanzo allegorico, aveva quindi intrapreso di battere le orme del Walter Scott, pubblicando due storiette scintillanti di erudizione; l’una tratta dai fasti della Provenza, l’altra dalle memorie dei Grecizzanti italiani; opere già state annunziate ed applaudite. Nelle altre contrade d’Italia, parecchi autori stavano in procinto di calar anch’essi nell’arena romanzesca, per farvi pompa dei loro lavori, fra cui giova distinguere il Castello di Trezzo e la battaglia di Benevento; e quelli in cui fra i subalpini un dottore vogherese faceva pur mostra di bell’ingegno, la Sibilla Odaleta, cioè, seguita dalla Fidanzata Ligure. Ma la fama loro doveva eclissarsi dal romanzo dei Promessi Sposi di Alessandro Manzoni: perché alla chiarezza di un tanto nome, ottenendo quest’opera la maggiorità dei suffragi, allettando i più schivi, piacendo ai dotti, e facendosi leggere da ogni persona, fu acclamata qual libro popolare in Italia.

Vari erano gli ostacoli da superarsi nel comporre un buon romanzo italiano; e fra tutte le difficoltà, non era la minore quella dello stile in cui si avesse a dettare. Dovendo purgarlo da ogni sentore d’imitazione straniera, perché addì nostri ogni cosa si desidera nelle prette forme italiane, e dovendo, nullameno, renderla grato pei modi del dire, ognuno può giudicare quanto malagevole fosse tal cosa mentre si importava di dare il bando ai modi francesi; per contro, era d’un necessario riguardo lo schivare quell’andamento stucchevole che presenta all’orecchio dei più lo stile erudito, per esempio, d’un Boccaccio, d’un Gelli e d’un Firenzuola. E questa può affermarsi essere stata una vittoria grande riportata da Alessandro Manzoni, perché lo stile del suo romanzo è schietto italiano, senza macchia d’affettazione; è classico senza arcaismi; ed è purgato, non senza una qualche dose di popolarità che molto aggiunge alla verità de’ ragguagli. Stile, insomma, da poter servire di modello a chiunque voglia scrivere romanzi italiani.

Non meno difficili erano la scelta e la condotta dell’argomento, nella folla di composizioni romanzesche dell’altre nazioni, per cui stava come prefissa nelle menti una tal quale idea archetipa della necessaria loro intrinseca essenza, cioè in quanto al modo di concitare e sostenere la curiosità dei lettori. Così pendeva la scelta fra il genere sentimentale dello Sterne; l’appassionato del Richardson, l’morale del Le-sage, l’istruttivo del Prévôt, l’ironico satirico del Voltaire, il popolare del Pigault-le-Brun, e lo storico immaginativo del Walter Scott, ed importava che, per aver favore a quei tempi in Italia, la scelta mirasse piuttosto a combattere che non a ridestare i moli dell’entusiasmo; epperciò ad impedire piuttosto che a promuovere la diffusione di quasi sensi filosofici d’umanità, che avevano segnato il secolo diciottesimo.

Fatto pensiero sopra queste considerazioni, pare che Alessandro Manzoni abbia appunto avuto in animo di purgare la bellezza del secolo, presentando nel suo romanzo, in candidi colori, l’aureo prestigio della virtù, nel suo semplice e schietto atteggiamento, con farsi richiamare alla nostra memoria tutti que’ tratti, per cui splendeva l’indole meno corrotta dei nostri padri; e tessendo i più minuti racconti dei loro modi abituali di vivere, in ogni varia congiuntura delle umane faccende, per via di queste particolarità diverse da quelle del giorno; vivacemente descritte da lui, avere campo a ravvivare in noi il desiderio di ripetere le orme degli antenati, con prendere a schivo tutti gli andamenti del mondo; checché li vadano preconizzando i filosofi odierni.

‘Ma è vero; che offrendo, il Manzoni la pittura delle cose di Milano, durante il Seicento, avendo il suo narrare, com’egli dica, da vecchia leggenda, ne segna pur egli il quadro delle oppressioni, prepotenze, scioperaggini e ribaldterie che erano sì frequenti a quei giorni; cosicché ne fanno orrore gli iniqui sentimenti dei grandi e le infamità dei loro sicarii. Ma erano in acconcio questi neri colori per dare risalto alle modeste virtù, di cui voleva fare l'elogio. Con maturo divisamento, avendo egli trascelto i due personaggi, intorno a cui s’aggirano le vaste scene del suo romanzo, fra gente bassa e popolane, pure dotate di virtù ingenue; con questi due artigiani, (presi da che amore Dio sa) le cui nozze sono contrastate da un feudatario (più per capriccio che altro), ha trovato l’arte il Manzoni di svolgere tanti incidenti; che, narrati nei loro più spezzati ragguagli, con tutta quella verità d’espressione, di cui sono capaci la finessa d’ingegno e l’immaginazione d’un poeta, ne risulta una serie collegata di storiette umane così commoventi, che, nell’intraprenderne la lettura, l’uomo sensibile vi si trova come avvinto e costretto a seguitarne il filo per modo che, smenticando ogni altra cosa, fino che non abbia deposti i volumi, egli non pensa più che a Renzo, a Lucia, ad Agnese, a Don Abbondio e al frate di Pescarenico, con venerare nel suo cuore la memoria del cardinale Federigo Borromeo, e poi tempestare contro Rodrighi, gli Attilii e gli Azzecca-Garbùgli, invocando il malanno contro i bravi, se mai risorgessero.

Non è stato nostro pensiero nel rivedere questo libro di farne un estratto a dovere; perché ad un tale ufficio hanno già adempito i giornalisti d'Italia. Solamente abbiamo avuto in mira di farne conoscere lo spirito, lo scopo, e per così dire l’intima essenza; onde, per compiere a questo nostro assunto, mentre i Promessi Sposi sono stati letti da molti, aggiungeremo alcune piccole osservazioni.

Non si può dire quanto pesa il lettore nell’intendere il racconto di quel figliuolo di ricco mercante, che, succedendo al retaggio con l’orgoglio del padre, rendutosi prepotente egli pure, cozza con un nobile, lo sopravanza ed uccide, dopo aver mirato cadere morto uno dei suoi, alla turba degli sgherri, che ad entrambi facevano ala; e poi, nell’udire, come questo Ludovico, tocco nel cuore, vesta il sacco di cappuccino e, preso nome di frate Cristoforo, tolto da quello dell’uomo stato ucciso per causa di lui, lava nell’umiltà i falli del proprio orgoglio. Non si può esprimere parimenti quanto il lettore rimanga commosso nel seguire i moti dell’animo, nell’udire le parole, rimirare i gesti di quel gran personaggio (l’innominato) nei giorni della sua conversione fra le braccia del cardinale Borromeo. Finalmente, chi può dire il ribrezzo che si prova nel leggere le stravaganze di quella signora (monaca fatta per forza), che, col ciuffetto dei suoi capelli, dava ancor segno d’affetti mondani! Ma, se di tutte le descrizioni, che sono molte e bellissime, la più sorprendente per verità di calore è quella del curato don Abbondio, cui avevano fatto divieto i bravi del Rodrigo di non sposare i Fidanzati; il discreto lettore si risente tuttavia del ridicolo sparso sulla persona di questo Parroco, e non osa farne colpa all'autore, perché non può ritenersi dal ridere.

Quindi, passando chi legge alle cose più capitali del libro, cioè alla sommossa popolare in Milano, in tempo di carestia, e della strage che vi menò dopo la pestilenza, da quanta varietà di sensazioni non trovasi egli colpito? Amare per l’asprezza dei casi, lieto per le stravaganze inudite, di conforto per i tratti d’umanità che vi splendono, terribili per la rimembranza dei mali, e di consolazione ad un tempo e di gioia nel pensare che il progresso della vita civile, a malgrado della corruzione moderna, ne abbia liberati dalla fame, dalla peste e dalle funeste conseguenze dell’ignoranza.

E danno che questo libro, il quale da romanzo può pigliar nome di storico, nelle parti più importanti, forse all’occhio del suo Autore, diventi prolisso di soverchio e alquanto noioso. A lato delle inimitabili descrizioni, rapide, vive e ben accennate, come quelle del lago di Como, della notte in cui attendevano i bravi condotti dal Griso per rapire gli Sposi, ed impredendevano questi a sorprendere il parroco, e poi del muoversi del padre Cristoforo da Pescarenico, e dello scappare del Renzo di là dall’Adda, riprova il lettore un fastidio grande per le cotanto prolungate e sminuzzate descrizioni della carestia e della pestilenza, che, se non fosse per l’affetto che naturalmente sorge nell’animo di esso verso l’autore d’un’opera cotanto originale, forse oserebbe farne censura. Da assomigliarsi queste lungaggini a quegli noiosi frattempi che cadono nelle tragedie qualora vengono chiamate sulla scena le nutrici, le confidenti, e vi sono introdotti que dialoghi che ad altro non servono se non a riempire gli spazi stati prefissi alla rappresentazione teatrale.