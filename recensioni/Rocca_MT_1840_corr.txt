
Alessandro Manzoni, quel valente il cui nome è maggiore
d'ogni encomio, dopo aver arricchito la patria nostra di un
genere di letteratura che non ha rivali se non forse in In-
ghilterra, vedendo moltiplicarsi sempre più le edizioni del-
l'opera sua, preso da scrupolosa diffidenza temette di non
essersi sempre attenuto nel corso di essa a quella pretta
dicitura toscana, la quale secondo il suo pensamento deve
essere rigorosissima norma ad ogni squisito scrittore italiano.
Perciò riandando attentamente da capo a fondo il suo scritto,
egli lo emendò in più luoghi, togliendo varie parole di ori-
gine lombarda a cui sostituì le corrispondenti fiorentine, e
quindi ne intraprese una nuova elegantissima edizione. E per-
ché il suo lavoro fosse compiuto, egli aggiunse alla storia dei
Promessi Sposi quella della Colonna Infame, da esso per ciò
appostatamente preparata. Seguendo quindi la moda, fra le
poche bellissime, invalsa oggidì di illustrare con appositi
disegni gli scritti, egli affidò tale incarico ai pregiati artisti
F. Gonin, Massimo D’Azeglio, Luigi Bisi, ecc., ed ebbe
cura che i loro lavori si incidessero in legno, nel nuovo stabilimento
di tal genere fondato testé in Milano da Luigi
Sacchi.

Tale si è l’opera che per sua cura vede ora la luce in
Milano (1): e certo se alcuna ve n’ha che dir si possa vera-
mente italiana, questa si è, in cui, concepimento ed esecu-
zione, tutto è interamente nostrale, senza alcuno oltremon-
tano soccorso. Perciò io non aggiungo altre parole a racco-

mandarla ad ognuno: chè se lo smercio di questa nuova
edizione nulla può aggiungere alla rinomanza dell’insigne
Autore, deve essa almeno essere novella prova anche appo
gli stranieri che tanto lo onorano, di quanto conto si faccia
di Lui nella nostra Penisola, la quale cotanto deve gloriarsi
di avergli dato nascimento.