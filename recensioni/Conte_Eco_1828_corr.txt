

Noti sono generalmente i giudizj che in quasi tutte le
italiane provincie valenti letterati pronunciarono sull’opera,
divenuta oramai europea — I promessi sposi di Alessandro
Manzoni. Siccome poi quest’opera, che già nelle lingue principali
è tradotta, poté divenir proprietà anche delle altre nazioni, ed
uomini celtissimi con molta dottrina e sommo criterio ne discorsero;
così noi pensammo che gratissima cosa faremmo esponendo quello
che i più dotti scrittori stranieri ne dissero.

Incominciamo dai francesi.

Nel fascicolo di aprile del Mémorial Catholique abbiam letto
un articolo sui Promessi Sposi del nostro Manzoni, scritto dal-
l’elegante penna del Conte O’Mahony, che ci è sembrato degno
di esser fatto conoscere ai nostri lettori. L’A. incomincia con al-
cune belle ed erudite osservazioni sul romanzo in generale, che
tralasciamo per non protrarci di troppo; poi scendendo a par-
lare in particolare del genere prescelto dal Manzoni, così prose-
gue:

“A questa classe di romanzieri moralisti appartiene essen-
zialmente Alessandro Manzoni. Qui ci si presenta una grave dif-
ficoltà. Trattandosi di un libro, in cui l’azione è così semplice,
che se ne potrebbe dar l’analisi in una mezza pagina, e di un
libro nello stesso tempo così ricco di bellezze, che se ne farebbe
uno egualmente lungo per lodarlo, fra questi due estremi non è
facile trovare la via di mezzo. Perché, se ci contentassimo di
mostrare due giovani contadini sposi, vicini ad unirsi, e separati
dalle minacce di un prepotente ricco e titolato: calunniati, co-
me per lo più succede ai deboli, che son disgraziati, quando
dispiacciono ai fortunati, che son potenti: traditi da un amico
prudente: soccorsi dall’insemestiva carità di un estraneo: di nuovo
perseguitati dalla tirannia dei grandi, poi quasi immolati dalla
tirannia del popolo, e finalmente liberati dalla peste, altra specie
di tirannia più forte di quell’altre due, e qualche volta meno
malefica: se, dicessimo noi, stiamo a questo racconto, avremmo di
fatto 'presentato ai lettori il compendio esatto di tutta l’opera,
ma ne avremo lor dato soltanto un’idea.

Se per altra parte volessimo entrare nell’esame dei caratteri,
e seguirli in tutti i loro sviluppi, che impegno ci prenderemmo!
Qui sì, che abbondanza, che verità, che originalità! Soltanto la
figura di don Abbondio meriterebbe, per così dire, un articolo
a parte: perché è senza dubbio una delle creazioni più profon-
damente comiche dell’ingegno romanzesco. Vigliacco di nascita,
ed egoista di professione, entrato nello stato ecclesiastico per l’u-
nico fine di trovare in un ordine allora potente una protezione
contro nemici futuri, e un rifugio contro terrori presenti, in tutto
il corso della vita segue senza distrarsene un istante questa ti-
rannica vocazione della paura. Sempre inquieto per la paura di
essere inquietato, e sempre tutto in moto per ottenere di esser
lasciato in pace, non gode mai riposo per la gran cura che si
prende del suo riposo. Amico di tutti è la sua impresa, e zitto
la sua risposta abituale. Per lui il male che si fa in silenzio, è
meglio del bene che farebbe nel chiasso. Tuttavia, nel fondo del
cuore stima i buoni: quanto poi ai cattivi, gli accarezza, e al-
l’occorrenza li adula: ché la carità di un pastore vuole che
dica bene di tutti. Nelle questioni di cui è testimone, chi sem-
bra il più forte, gli pare sempre dalla parte della ragione: tut-
tavia schiva, quanto può, di dichiararsi per paura d’ingannarsi
sul più forte. Nelle discussioni, che si riferiscono a lui, non si
comporta con meno giudizio: concessioni non ne accorda: fa di
più, le offre: ché così si salva l’onore dell’autorità. Finalmente
non si lascia scappar motto, non arrischia gesto, di cui non ab-
bia prima ponderato le conseguenze. In questo modo egli ha
sempre tutto calcolato, tutto preveduto, eccettuate però due cose:
i suoi doveri e gli avvenimenti. Ma quando quelli lo chiamano,
si chiude le orecchie, e quando questi lo minacciano, chiude gli
occhi, e così si crede in sicuro col mondo e con la coscienza.

Qui facciamoci incontro a un equivoco, e affrettiamoci di
dire che, se alcuno dei lettori si credesse di trovare in questo
carattere l’intenzione, o soltanto la possibilità di un’applicazione
ingiuriosa alla religione, s’ingannerebbe forte, sia sulla mente del-
l’autore, che è sempre animato dalla fede più rispettosa, sia sull’
opera, che è tutta imbevuta, per così dire, delle sue più su-
blimi ispirazioni. Anzi, don Abbondio non vi figura che per dar
maggior risalto ai sublimi personaggi di fra Cristoforo e del santo
Arcivescovo di Milano, e preparare fra questi tre personaggi delle scene, nelle quali la debolezza, la vigliaccheria e l'egoismo
dell’uno servono, per così dire, d’ombra al coraggio, al di-
sinteresse, all’eroismo degli altri due.

Anche a nostro parere un’idea filosofica quanto mai, re-
ligiosamente parlando (nell’atto, che è pure una felice ispirazione
letteraria), quella di aver mostrato tre uomini insigniti del sa-
cerdozio, il primo per ragioni puramente umane, il secondo per
santo desiderio di penitenza, e il terzo in tutto il candore del-
l’innocenza, e pel solo impulso della più ardente carità, perse-

verare poi continuamente fedeli a una prima idea, e in tutto il
corso di una lunga vita manifestare in tutte le azioni la sorgente
della primitiva loro vocazione. Grande lezione di fatto, e che mo-
stra chiaro, che cosa la religione sa fare degli uomini, quando
ubbidiscono alle sue leggi, e si dedicano alla sua difesa, e che
cosa gli uomini fanno della religione, quando la sottomettono ai
loro capricci, o la prostituiscono ai loro interessi.

Ma nella conversione del terribile Innominato più che in
tutt’altro la religione appare in tutta la sua potenza, e il suo
pontefice in tutta la sua carità. L’abboccamento di questi due
personaggi, l'uno il terrore, l'altro l’amore della sua patria:
quell’orgoglioso ribaldo, che si abbassa dinanzi al più umile dei
giusti; conservando ambedue, l’uno nella sua profonda umilia-
zione l’aspra rozzezza delle sue abitudini, e l’altro nella sua pro-
fonda umiltà la maestosa autorità della sua virtù: questa scena

condotta con tutta quella elevatezza, con cui è immaginata, com-
prende nei suoi sviluppi tutti i gradi d’interesse, e tutti i generi
di bellezza.

E qui faremo un’osservazione, che prova la finezza del giu-
dizio dell’autore. Egli ha messo in azione due uomini perversi.
L’uno, prepotente subalterno, libertino di seconda sfera, millan-
tatore di stravizi, è più tosto glorioso dei suoi vizi che geloso dei
suoi piaceri. L’altro, ingegno elevato, in un’occhiata ha misurato
fin dove l’uomo può discendere nel male, e ne ha ben tosto toccato
il fondo: ivi padrone sovrano di tutto ciò che vi trova, e di
tutto ciò che vi attrae, governa la perversità umana, come
un re governa il suo impero: per quanto faccia, si conosce che
avrebbe potuto far di più, e così per quanto faccia, rimane sem-
pre più cattivo delle sue ribalderie e più grande dei suoi delitti.
Tuttavia l’un dei due s’ha da convertire: qual sarà? Il meno col-
pevole? No: vigliacco nel vizio, dove potrà egli trovare il corag-
gio del pentimento? Egli morrà indurato e impenitente. Tocca
al gran ribaldo a essere tratto dall’abisso: perché egli vi è di-
sceso colla sua forza, e Dio gliela ha lasciata affinché un giorno
ne uscisse, e allora coprisse con un’opera buona ognuna delle
sue iniquità.

Avvi in questo doppio scioglimento una grande conoscenza
del cuore umano, e una vivissima rivelazione delle vie misteriose
della misericordia e della giustizia di Dio.

La medesima sagacità di osservazione si trova in tutte le
parti dell’opera. Essa si manifesta più particolarmente in una
forma originalissima nell’episodio di Gertrude indotta a farsi mo-
naca in modo irresistibile, non ostante la sua insuperabile ripu-
gnanza, e quantunque nessuno la sforzi ed essa con una sola pa-
rola possa impedirlo, condannandosi da se stessa a un sacrificio
che detesta, e soggiacendo, senza esser vinta, schiava della pro-
pria libertà, e vittima di una fatalità volontaria. Del resto in un
rapido schizzo non è possibile dare un'idea di questa singolare
figura di un genere, e di un effetto assolutamente nuovo. Per
conoscerla conviene vederla.

Ma Alessandro Manzoni non è soltanto un distinto pittore di
ritratti: esso non è meno eccellente nei grandi quadri di storia. In
quello della carestia e della peste di Milano il suo furore s’ingran-
disce: il suo tocco diventa largo, ardito, grandioso senza però
mai perder punto della sua squisita delicatezza. Quando rappre-
senta un popolo intero in rivolta contro la fame o vinto dalla
morte, si rabbrividisce, e tuttavia si sorride ancor talvolta: ché
il pittore non si limita a essere terribile. Per il suo occhio osservatore
la fame fin nelle sue angosce può lasciarsi sfuggire un gesto comico, e la peste pure ha qualche volta il suo aspetto ridicolo.
Così sotto i suoi tocchi arditi si conosce sempre il segno fino del
pennello: le masse non nascondono mai i personaggi, e i costumi
traspajono di mezzo alla storia: è Van-Dyk, che dipinge sul ro-
vescio di un quadro di Michelangelo.

Noi siamo costretti a fermarci, e tuttavia ci resterebbe da
dire altrettanto di quel che abbiamo detto. Pure non termineremo
senza un'ultima osservazione che si riferisce alla base fondamen-
tale dell’opera, e ne indica l’intenzione filosofica: ed è, che
in questa serie di accidenti, dove figurano ora l’uno ora l’altro, o si-
multaneamente, due capi di ribaldi e i loro servi, una soldatesca
sfrenata, tutto un popolo in rivolta, la fame e la peste, tutto il
male che succede viene da un uomo debole. Che storia che è
un tal romanzo!