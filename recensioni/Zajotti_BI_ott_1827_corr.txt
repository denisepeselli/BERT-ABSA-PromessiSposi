Quando uno scritto dagli uni è abbominato con invereconde parole, e dagli altri è tenuto come cosa santa, cui non debba toccare la critica, diviene forte e malagevole impresa il farne discorso: perché questa somma diversità d’opinioni impossibile ad aversi secondo coscienza manifesta che le fazioni sono a campo, ed hanno scelto quel libro quasi a sperimento della reciproca forza. Nella veemenza d’un tale scontro rade volte s’accoglie volentieri chi senza farsi partigiano proferisce consigli di moderazione e di pace, e la superba sentenza di Pompeo che dichiarava nemico chi non veniva a pugnare con lui, è ripetuta ogni giorno con nuovo impeto anche in queste guerre incivili della letteraria repubblica.

Alessandro Manzoni conduce in Italia la scuola romantica; né la placidezza della sua vita, né la dignitosa temperanza dell’alto suo ingegno valsero a liberarlo da quest’onore pericoloso, cui necessariamente lo sollevava la fama universale delle sue opere, e il bisogno riconosciuto da' suoi seguaci di ripararsi sotto un gran nome. Non è quindi a maravigliare se le sue scritture al primo venire in luce destano una commozione sì viva, e chiamano tosto i partiti a sdegnose e gareggianti parole: i classicisti non gli vogliono permettere d’acquistar tanta gloria violando i loro antichi precetti, e i romantici menano un rumoroso trionfo attribuendo alla bontà de' nuovi principi le lodi unicamente debite all’eccellenza del loro maestro.

Noi in questa lotta deplorabile di contrarie sentenze abbiamo sempre continuato a parlar di concordia, e sentiamo nell’intimo petto d’aver rifuggito con eguale animo da ogni invidia e da ogni favore. Né perché la sperienza ci abbia insegnato che in questo modo ad altro non si riesce che a scontentare entrambe le scuole, noi vorremo ritrarci dalla strada che abbiamo corso finora; ché anzi dalle perpetue ed opposte accuse che ne si muovono crediamo poter desumere un gagliardo argomento di restar fermi nel nostro proposito, per quel solenne carattere del vero, che abborrendo gli estremi è solito adagiarsi in una savia mezzanità.

Né con ciò vogliam dire che una delle due scuole non ci sembri scostarsi meno dal retto sentiero, e che forse alcuna volta non ci accada anche senza avvertirlo di farne ad essa vicini, ma tanto possiamo con sicurezza affermare che lo spirito di parte non ci ha mai condotti a parlare contro la nostra opinione. Che se mai la parola ci potesse a caso biasimando trascorrere, quando il discorso si volge a qualche opera mediocre, siamo poi certissimi che non avverrà mai, quando gli scritti d'un grande ingegno saranno chiamati ad esame.

Tolga Dio che la fiamma dell’entusiasmo non ne accenda all’aspetto del buono e del bello! Questa freddezza che ne parrebbe una trista anticipazione della morte, restò sempre incomprensibile per noi, anche quando l’abbiamo in altri veduta. È un bisogno, un pericoloso bisogno delle anime nobili il far sentire ai vili il proprio disprezzo, ma il manifestare ai chiari intelletti l’ammirazione onde siamo compresi è una cara, una soave necessità, che coll'idea del saperli conoscere ne conforta del non saperli raggiungere.

Con questo sentimento noi parlammo dell’Adelchi di Alessandro Manzoni, con questo noi parleremo degli Sposi promessi.

Le lodi però che giustamente dovremo concedere ad un tale romanzo, non saranno disgiunte da quelle osservazioni che alcun suo difetto ne sembrasse richiedere: noi le porremo innanzi a guisa di dubbio, perché troppo egli è facile che c’inganniamo, ma nel tempo stesso useremo una riverente e franca severità, perché forse d’un tanto uomo non si limitassero come bellezze anche gli errori.Nulla importa che in una pittura di Zuanino da Capugnano le figure non posino, e sieno di storpiato disegno, ma troppo sarebbe il danno, se in una tavola di Michelangelo gli scorci arrischiati contro arte o contro natura fossero riguardati come un prodigio di quel meraviglioso pennello.

I varî giudizî che diedero di quest'opera le pubbliche stampe e i privati discorsi cominciarono a dividersi già sul principio di essa, dove si venne a disputare se le convenisse il nome di romanzo che l’autore non le aveva assegnato. Né forse la questione sarebbe stata inutile, se tramutando il nome si avesse anche potuto cambiare l’essenza della cosa, e salvare così alcuni passi dei tre volumi che paiono soverchiamente dilungarsi dall’idea che del romanzo ha concetta la moltitudine. Ma ogni sforzo ne sembra per questo verso indarno adoperato, ché troppo patente è l'intendimento del Manzoni nel dettare il suo libro, e intollerabile abuso di sottigliezze retoriche o metafisiche sarebbe il voler combattere contro l'evidenza de’ fatti.

Alcuni altri di nemica intenzione vollero per diverso motivo negare il titolo di romanzo a quest’opera, ma costoro impiegarono ancor peggio la loro fatica, perché troppo oziosa è la disputazione de’ nomi, quando il giudizio della cosa stessa non ne dipende. Non manca mai chi voglia seguire l’esempio dell’Addison, il quale negandosi il titolo di poema epico al Paradiso Perduto solea chiamarlo poema divino; e noi medesimi quando veggiamo per un sì tenue soggetto così accese battaglie, amiamo ripetere sotto voce la sentenza del poeta persiano: Che importa alla rosa che le si cambi nome, se le rimane il suo beato profumo?

Invece è argomento degno di più grave considerazione l’esaminare a quale specie di romanzi questo lavoro appartenga, e noi non ci ritrarremo dallo spendervi alcune parole, tosto che con la possibile brevità avremo presentato un sunto dell'opera che serva di traccia ai lettori per seguire il nostro discorso.

L'azione comincia in sulla sera del giorno 7 di novembre dell'anno 1628, quando lo Stato di Milano era sotto la dominazione spagnuola. Don Abbondio, curato d’una villetta sul tenero di Lecco, torna alla sua abitazione dicendo, come Dio vuole o piuttosto come Dio non vuole, il breviario: due bravi pagati dal cavaliere don Rodrigo l'arrestano per intimargli sotto minaccia di morte che non benedica il matrimonio di Renzo Tramaglino e di Lucia Mondella, due giovani contadini di quella terra: uguale castigo se palesa ad alcuno questo divieto. Don Abbondio, che non ha né cuore, né anima, promette impaurito ciò che si vuole, e corre a casa afflittissimo di trovarsi in quel rischio fra i comandi del prepotente e la temuta insistenza dello sposo, di testa calda anch'esso e dall’amore vieppiù riscaldato.

Il meschino prete non può nascondere l'arcano alla fedele Perpetua sua serva, ma questa non gli sa dare un consiglio accettabile. Nella notte ci pensa di guadagnar tempo menando Renzo per le lunghe, e quando la mattina questi si gli presenta per le nozze, che si dovevano celebrare dentro quel giorno, egli lo avviluppa tanto di pretesti e di latino, che ne ottiene l’indugio d’una settimana. Renzo però crede travedere qualche imbroglio, giunge a scavare da Perpetua che è di mezzo un prepotente.

Con questa notizia ei balza dal curato, e con minacce gli strappa di bocca il segreto. Un impeto di vendetta lo assale, ma giunge a reprimerlo, e corre da Lucia che già vestita d'abito nuziale l’aspetta. Renzo le racconta il tristo caso, e si fa correre per la vicinanza che tutto è sospeso per una malattia del curato. Povero don Abbondio! Egli è a letto colla febbre davvero. Intanto Renzo, che ha inteso da Lucia come don Rodrigo le tenesse insolenti discorsi e facesse sul conto di lei non sa quale scommessa, va per consiglio al dott. Azzeccagarbugli; ma questi, pronto adajutarlo, Quando lo crede un bravo che abbia rotta la legge, lo scaccia; quando sente ch’egli è l’offeso, e l’offeso da un don Rodrigo. Lucia ricorre per assistenza al cappuccino padre Cristoforo, uomo tra i cinquanta e i sessant’anni, che s’era renduto in quell’abito per dolore d’avere in una mischia ucciso un violento e cagionata la morte d’un suo vecchio fattore. Ma che può egli intraprendere? Sono scarsi i partiti, e il migliore è pur quello di affrontare don Rodrigo, se forse gli riuscisse di stornarlo dalla sua malvagia intenzione. Inutile speranza! Il tentativo cade senza alcun frutto, ed Agnese, madre della sposa, ordìsce di presentare i giovani al curato con due testimoni e sforzarlo ad udire le parole, che secondo il costume di quei tempi bastavano a consacrare la loro unione: ma né Rodrigo pure è inoperoso, e macchina intanto di rapire Lucia. Le due imprese tornano egualmente vuote d’effetto: don Abbondio impedisce le temute parole, e gridando aiuto fa suonare a martello la campana, suono improvviso che scaccia anche i bravi entrati nella vuota casa di Lucia.

Gli sposi ed Agnese, fatti avvisare da padre Cristoforo, fuggono: a Monza le donne, Renzo a Milano, tutti diretti a due conventi di cappuccini. Agnese e Lucia sono ricevute in un chiostro di monache sotto la protezione della Signora, nome che si dava alla figlia d’un principe condotta contro sua voglia, dalle male arti paterne, ad abbracciare quello stato. Ma il povero Renzo giunge in pessimo punto a Milano, mentre la plebaglia venuta in tumulto per la carestia assale i forni, e si vuol vendicare contro la vita del Vicario di provvisione. Egli pure si meschia alla turba, e mostra buone intenzioni, quando il gran cancelliere Antonio Ferrer soccorre il Vicario, e seda quel gran movimento; se non che in appresso anch’esso arringa la plebe, che vorrebbe incitare a cercarsi altra giustizia che quella del pane.

Una spia l’adocchia e lo accompagna ad un’osteria ove si ubriaca, e lascia sfuggire il suo nome. Questo contegno imprudente gli vale d’essere legato dai birri, ma per sua ventura nell’andare alle prigioni fa nascere un po’ di tumulto, ed arriva a fuggire: via a gambe verso Bergamo senza saperne la strada, e tutto pauroso di domandarla. Finalmente passa l’Adda, e giunto ad un paesetto, ove lavora di seta Bortolo suo cugino, n’è con amore raccolto. Buon per lui ch’egli uscì dallo Stato: la giustizia lo cerca e i bandi son fuori. La notizia di tanti guai è recata alla madre Agnese, che torna alla patria e vorrebbe un buon consiglio da padre Cristoforo, ma intanto il santo frate, per istigazione d’uno zio di don Rodrigo, è mandato dal suo provinciale in Romagna.

Per tal modo Lucia restò sola, ma come farà don Rodrigo a superare l’asilo del chiostro? Un gran prepotente, che per non esserne venuto il nome fino a noi, si chiama l’Innominato, sta in un castellaccio sui confini del Bergamasco, e di là soverchia ogni ragione, ogni legge: a lui ricorrono tutti i signorotti che tentano una violenza maggiore delle proprie forze, a lui ricorre don Rodrigo, e ne ottiene promessa d’aiuto. La Signora, che s’intende di sacrilego amore con certo Egidio amico dell’Innominato, manda con un pretesto la Lucia in mano agli sgherri che la traggono semiviva al castello.

Ma l’Innominato, cui già il peso delle sue colpe era troppo, si commuove nel vederla, e nell’orrore della notte, mentre la desolata fanciulla si vota alla Vergine, è straziato dai più crudeli rimorsi. Egli ha sentito da Lucia che Dio perdona molte cose per un’opera di misericordia, e già pensa di liberarla, e il pentimento batte al selvaggio suo cuore. Intanto una festa, una letizia si diffonde per tutta la valle: il cardinale Federigo Borromeo, visitando la diocesi, arriva nella mattina al vicino territorio, e l’Innominato sente un impeto, una forza che lo strascina verso il sant’uomo. Chi resiste al potere della Grazia? Quel feroce si presenta al Borromeo, e il miracolo della sua conversione è compiuto.

Povera Lucia! Tu sei ridonata agli abbracciamenti materni, la stai secura sotto una gran protezione: ma che sarà del tuo voto, o del disgraziato tuo Renzo? Non preveniamo gli avvenimenti, ché il futuro è in mano di Dio. Donna Prassede e don Ferrante, antichi nobili, accolgono in casa la perseguitata a guardarla d'ogni insidia, ed anche Renzo, nelle terre di Bergamo sotto cangiato nome, vivrebbe tranquillo, se non fosse la lontananza del suo amor, e più tardi la notizia della sacra promessa. Un profondo dolore occupa i due giovani, ma tuttavia una qualche pace è succeduta al tumulto di quelle private vicende: pace con infinita afflizione, ma pace.

Ben altro invece è lo stato dei pubblici casi che vanno tutti in grande tempesta. La carestia, dopo quel giorno della sommossa, è in estremo cresciuta: la gente muor di fame sulle vie di Milano, né v'è aiuto che basti alla folla che d'ogni parte vi accorre: uno spavento di malattie che somigliano ma non sono ancora pestilenza, gittasi intorno, e ad aumentare ogni danno s’aggiunge il passaggio delle truppe che vanno alla disgraziata guerra insorta per la successione al ducato di Mantova.

Ogni passata calamità si dimentica nell'orrore della miseria presente: quella milizia ha lasciato sotto i suoi passi un tremendo vestigio: la peste, vera peste, e ad ultima sciagura non voluta per gran tempo né credere, né riparare. La moltitudine che nelle disgrazie vuol sempre trovare una cagione viva e palpabile de' suoi mali per liberar sé da ogni taccia, ed avere un oggetto presente dell'odio suo, immagina che per una grande macchinazione il contagio sia propagato con malie e con unguenti pestiferi. Tutti diffidano di ciascheduno, ciascheduno di altri. Il morbo nell'ira sua confonde gli oppressori e gli oppressi: don Rodrigo, tra le violenze e gli stravizzi, Renzo, nella pace dell'operosa sua vita, sono percossi dallo stesso flagello, ma don Rodrigo, tradito dal Griso, capo de' suoi sgherri, è abbandonato ai monatti, che, giusta il loro stile, gli saccheggiano la casa e lo trascinano al lazzaretto.

Renzo si affida alla benigna natura, e senz'altro soccorso in breve tempo risana. Che sarà di Lucia, che dee trovarsi a Milano nel centro de' guai? Questo pensiero, che è il primo del guarito Renzo, non gli lascia più alcun riposo. Egli vuol uscirne, e, cercata inutilmente qualche notizia nella sua patria, s'affretta alla desolata città. Vi entra e chiede di don Ferrante e donna Prassede: giunge alla loro casa: sono morti; Lucia è al lazzaretto. Istupidito, egli non sa allontanarsi da quella porta ove ebbe la dolorosa risposta, e ne stringe il martello e vuol averne maggiori certezze, ma preso in quell'atto per un untore è perseguitato dalla plebe, e soltanto, sbalzando sopra un carro di cadaveri, si fa un asilo della peste, e della morte, nella spaventosa compagnia de' monatti.

Fuggito il pericolo, egli s'avvia al lazzaretto, popolato di ben sedicimila appestati, e con tremante cuore, seguendo un'ultima speranza, s'aggira per l’orribile campo. Alla miseria infinita di quello spettacolo viene accrescimento dal tetro aspetto del cielo, ove sordamente si prepara il nembo ed il turbine: quaggiù tutto è composto a quella quiete affannosa e solenne, che suol precedere le grandi tempeste; e dal cupo silenzio emergono più distinti i singulti, i gemiti, fino i sospiri, unico suono che si meschia alle preghiere pei moribondi: egli è come se nella natura non vi fosse altro di vivo che il dolore e la compassione.

Fra i primi s'offre a Renzo padre Cristoforo, che, già tocco dalla peste, non resta dall'assistere e confortare gli infermi. Ei non sa dargli alcuna nuova della buona Lucia, e Renzo, disperato, promette all’ira sua una fiera vendetta contro don Rodrigo. Il frate severamente lo ammonisce, e, poiché lo persuase al perdono, lo conduce ad una capanna a specchiarsi nel suo nemico, che, fuor de' sensi, s'agita nelle convulsioni della morte. Di là Renzo, con maturati sentimenti, entra nel recinto assegnato alle donne, e dopo alcune inutili ricerche sente una voce nota, soave, cara. Oh, consolazione che non può essere superata altrove che in cielo! Egli rivede l’amica sua, rivede l’angelo del suo cuore e la rivede guarita, fuor di pericolo, senza futuri sospetti. Ma che sarà del voto, pel quale il compimento di tanta felicità s’impedisce? Anche questo affanno è tolto dal padre Cristoforo, che libera Lucia dalla sacra promessa, e i due sposi sono beati. La fanciulla resta con una nuova protettrice, più amorevole di donna Prassede, e Renzo corre a narrare i lieti avvenimenti ad Agnese.

Un'acqua, che laverà la peste, si rovescia a torrenti, le strade si affossano, sono perduti i sentieri: ma chi potrebbe arrestare i passi di Renzo, di Renzo innamorato e felice? Ogni cosa è pronta alle nozze: il solo don Abbondio non è interamente persuaso. I disastri della guerra, che fuggì nel castello dell’Innominato, la perdita della sua Perpetua, che morì nel contagio, la peste, da cui egli stesso campò a stento la vita, nulla valse a cangiarlo; egli è sempre don Abbondio, e vede ancora i due bravi che gli fecero in quella sera il villano saluto.

Finalmente giunge la nuova che don Rodrigo è morto, e lo stesso suo erede viene a riparare il malfatto. Largo a don Abbondio: egli è il più coraggioso di tutti, e intrepidamente congiunge in matrimonio gli sposi. I bandi contro Renzo sono levati, ed egli e Lucia potrebbero rimanere nella patria, ma perché aver sempre sott’occhio la scena di così dolorose memorie? Più tranquillo soggiorno porgerebbe loro il paesetto di Bortolo, ma Renzo vi si angustia, perché la troppa aspettazione vi fece parer men bella la sua Lucia. Questo pochissimo, dopo tante disgrazie superate, basterebbe ad amareggiare la vita, ma per buona fortuna egli trova come adagiarsi comodamente in una contigua villetta, ove Lucia, non aspettata, rinviene giudici più cortesi e meno difficili.

Intanto la Signora di Monza, venuta in sospetto d’atrocissimi fatti, è trasferita ad un convento di Milano, ove, nella penitenza più austera, consuma volontariamente i suoi giorni; e l’Innominato, continuando nella santa sua conversione, s'affida al detto di Lucia, che per le opere di misericordia molte colpe son perdonate.

Una parola ancora intorno ai due sposi, dei quali siamo divenuti gli amici. Essi vivono beatamente con Agnese, e una bambina bellissima in capo all’anno corona le loro speranze. D’una cosa sola quei due felici si dolgono. Perché non è presente anche padre Cristoforo? Perché dovette egli morire di peste nel lazzaretto? Ingiusti! Che lamento è mai questo! Innalzate al cielo lo sguardo. Egli vi contempla di lassù e benedice all’opera sua.

Tali sono le cose raccontate dal Manzoni, per quanto un compendio di poche pagine può rappresentare il contenuto di tre forti volumi: dei quali ci sembra non aver omessa parte alcuna, che alla narrazione fosse veramente essenziale. Di che i lettori, se non avessero veduto il romanzo, potrebbero trarre motivo di gran meraviglia, pensando come un argomento di sì tenue semplicità fornisse materia ad un sì lungo lavoro.

Avanti però entrare nella lode o nel biasimo, è necessario esaminare quale intendimento avesse l’autore, ricerca che ordinariamente è piena di difficoltà e di pericolo, ma che in questo caso appunto, dalla scelta dell’argomento, è fatta assai piana e agevole. I casi di Renzo e di Lucia possono sembrar principali soltanto a chi vuol applicare a questo romanzo la solita norma: ma chi ben lo considera, tosto s’accorge che il primo scopo sta nel descrivere l’andamento della civile società nel ducato di Milano sul cominciare del secolo decimosettimo.

Questo è il punto a cui tutte le fila convergono, di qui bisogna partire per trovare la spiegazione dei tanti episodi, coi quali il Manzoni è digresso dalla sua storia. E appena che il romanzo si osserva sotto questa guardatura di lume, la materia, che pareva strettissima, si dilata, e il tenue soggetto acquista magnificenza e grandezza. Ma sarà questo un romanzo storico nel vero significato della parola? Sarà egli da porsi fra quei componimenti che il sano gusto rifiuta? Noi crediamo che un siffatto rimprovero non convenga interamente al Manzoni, ma ne sembra altresì che avrebbe troppo difficile impresa chi ne lo volesse liberare del tutto. Finché ci sono rappresentati i luoghi e i costumi, finché rimangono sulla scena Lucia, Renzo, don Abbondio, don Rodrigo, don Ferrante e donna Prassede, finché i bravi eseguono le loro ribalderie, i violenti si collegano alle oppressioni, le leggi son mute, noi veggiamo intatta la storia, e siam presso a collocare fra i romanzi descrittivi questo lavoro: ma quando l’autore ad ogni tratto rinforza di citazioni il suo racconto, quando è narrata una sommossa, una fame, una guerra, una peste che già entrarono nella pubblica storia, quando il cardinale Federigo, don Gonzalo di Cordova, Ambrogio Spinola e Antonio Ferrer compaiono sul teatro, e meschiano i loro fatti ora veri, ora finti ai casi dei due Sposi promessi, allora non sappiamo come alla denominazione di storico si possa sottrarre questo romanzo.

Il Manzoni manifesta più volte con espresse parole ch'egli vuol mettere in più aperta luce un tratto di storia patria, e si sforza con sagace critica a discernere fra le molte contraddizioni ciò che sia veramente da credere. A chi appartiene dunque questo ufficio se non all'istorico, e qual nome dovrà attribuirsi al romanzo, cui queste gravi cure son destinate?

A lode dell'autore è però da confessarsi che, quanto può l’ingegno assistito dall'arte a diminuire il danno di una siffatta mescolanza del vero col falso, qui venne con intensa volontà e con felice studio adoperato. Si vorrebbe quasi dire che, quando il romanzo s'accosta ai pubblici avvenimenti, diviene una storia: tanto è l’amore con cui è cercata la verità! Le opere dei contemporanei, le troppe leggi di quegli anni calamitosi, le memorie e i documenti custoditi negli archivi sono chiamati a disamina, e qualche volta, anche con danno e impedimento della narrazione, riportati colle proprie parole.

Si vede ad ogni passo un uomo estremamente sollecito di esser creduto e timoroso che, per la qualità dell'opera sua, non si confonda anche il vero colle creazioni della fantasia. Ma perché con questa buona e saggia intenzione ha egli scelto un genere di romanzi nel quale ogni sforzo per conservare intatta la verità deve riuscire impotente, o avere ad effetto che l’indole del componimento si snaturi del tutto? L'alternativa è tale che nessun ingegno arriverà mai a sfuggirla. Se i personaggi ed i fatti sono storici, e restano come li descrive la storia, il racconto romanzesco rimarrà affatto indipendente da essi, ed invece d’avere un romanzo storico si avrà un romanzo e una storia che cammineranno vicini come due linee parallele, ma senza toccarsi giammai.

Che se i casi veri ed i finti verranno scambievolmente ad aiutarsi, e gli uni serviranno a vicenda a formare e sciogliere il nodo degli altri, ecco necessariamente tradita la verità. Noi non crediamo storici, nel senso proprio della parola, i personaggi della monaca e dell'Innominato, ma il Manzoni, citando il Ripamonti ed il Rivola, ce li presenta come tali, e forse si dorrebbe se ne venisse giudicato altrimenti.

Ma se in fatto essi fossero storici, perché aggravare la monaca già troppo rea d'un nuovo misfatto che ella mai non commise? Perché mostrarla traditrice dell’ospitalità, e capace di consegnare l’innocenza in mano del vizio, colpa atrocissima, e forse peggiore dell'assassinio? E se l'Innominato, come ne racconta il Rivola, si convertì dopo aver avuto un colloquio col Borromeo, perché togliere il merito a questo per attribuirlo alla vista di Lucia, e quasi al voto con cui ella consacrò sé stessa alla Vergine?

Né il cardinal Federigo fu tenuto entro i confini delle vere sue azioni, perché se la sua vita fu una serie di beneficenze e d'opere virtuose, non per questo cessa d'essere interamente inventato tutto ciò che riguarda l’aiuto ch'ei diede ai due Sposi. Ed anche senza entrare nei fatti particolari di questi tre personaggi, e in quelli di don Gonzalo, dello Spinola, e del

Ferrer, non è egli vero che l'animo de' lettori resta sempre incerto, se tutte le parti accessorie sieno storiche o derivate dalla sola immaginazione? Quella monaca fu ella condotta nel chiostro con quei malvagi artifici? Quell'Innominato traeva egli in fatti così gli scellerati suoi anni? Dove finisce l'ornamento del romanziere? Dove comincia la verità dell'istorico?

Molte simili domande si potrebbero rapidamente proporre, ma perché chieder conto all'autore d'un difetto tanto inerente al genere ch'egli ha trascelto? Quando una volta gli si è detto che sarebbe meglio piaciuto vedere un tanto ingegno adoprare la sua forza in una meno difettosa materia, bisogna rivolgersi altrove e cercare se almeno i vizi dell'argomento sieno stati quanto si poteva diminuiti, e se da essi si abbia tratto tutto quel partito di cui erano capaci.

E qui sorge un nuovo ostacolo, perché è quasi impossibile esaminare i difetti dell’argomento, e nel tempo stesso giovarsi utilmente di loro a rendere più splendida la narrazione. Il Manzoni s'avvide d'un tale contrasto, e forse alcun poco esitò nella difficile scelta, ma il fatto ne dimostra che alla fine volle piuttosto rendere meno dilettevole e meno dignitoso il racconto, che violare più gravemente la verità.

La scelta fu nobile e coraggiosa, ma perché ha egli cercato volontariamente un tal bivio? Perché, dopo aver eletto per tema un fatto in ogni sua parte immaginario, non seppe resistere alla tentazione d’introdurre personaggi e avvenimenti storici? Con un passo di più, o per dir meglio con un passo di meno, egli entrava pienamente nella carriera tanto più mobile del romanzo descrittivo, nella quale pose assai di frequente il piede, ma senza volervi con perseveranza restare.

Noi sappiamo che molti non vogliono ammettere questa differenza di romanzo storico e descrittivo, ma comunque essi facciano dovranno almeno riconoscere che due specie di romanzo storico esistono: quella dei fatti e dei personaggi, e quella dei costumi e dei tempi.

Una sola di queste è lodevole, e noi, se pur si vuol ritenere in senso di lode la denominazione di storico, per non rissarci con alcuno sopra una parola, diremo che il romanzo non è veramente storico, se non quando dipinge costumi e caratteri veri sotto nomi finti, e col mezzo d'immaginate avventure.

Questa definizione, che perfettamente s'accorda a quella del romanzo che noi chiamiamo descrittivo, è l’assoluta riprovazione dell’altra specie di romanzi che più comunemente si dicono storici. Né alcuno con giustizia la potrà rifiutare, perché non è già nostra, ma d'un uomo che nel dettarla pronunciava la propria condanna: del grande Gualtiero Scott.

Chi non gli vorrà credere quando parla in siffatto modo contro se stesso, e in sì poche parole fornisce con tanta chiarezza tutti i precetti dell'arte? Non più. Il Manzoni ha fatto un romanzo storico ad un tempo e descrittivo, ma si sforzò con ogni potere che la parte descrittiva trionfasse, e che nella storica fosse menoma la violazione del vero.

Mentre pertanto non si può interamente commendare la sua primitiva intenzione, è da concedersi ogni lode alla maniera con cui venne quasi correggendo sé stesso.

L'epoca ch'egli scelse a descrivere, e nella quale collocò il suo racconto, non poteva essere più opportuna. Quando la civiltà è arrivata a un certo grado di perfezione, i costumi prendono almeno in apparenza un aspetto uniforme, e i veri caratteri si vanno coprendo con molta eleganza di gentili menzogne: il potere delle leggi, l'universalità degli studi, e il conseguente dominio della pubblica opinione impediscono che il romanzo descrittivo trovi una materia a lui conveniente.

Non è più il Cooper che deve narrare gli avvenimenti, ma sì invece l'autore della Clarissa.

Nel secolo decimosettimo noi eravamo ben altro che giunti a perfezione di civiltà: può anzi dirsi che questa parte d'Italia, e quasi tutto anche il rimanente della nostra gran patria, invece di procedere s'era arretrato. Il Milanese soprattutto si trovava in peggiore condizione che mai: le leggi, come avviene ne’ tempi corrotti, erano moltissime, ma nessuno ci poneva mano, od era peggio il vederle eseguite pei soli deboli, che trascurate per tutti: s’appingneano continui smovimenti nel popolo; e un desiderio di novità pericolose, e per la negata pubblica giustizia un quasi bisogno di sostituirle la giustizia privata: di qui, contro le aperte violenze degli oppressori, le occulte vendette degli oppressi; di qui, l’odio de’ poveri verso i ricchi, muto e paziente finché si volgeva in furore; guerre inutili, fami frequentissime, e in compagnia di queste grandi sventure una peste che succedeva all’altra, e tornava per così dire a ferir le ferite.

Né il contagio affliggeva soltanto i corpi con danno prontamente riparabile dalla ricca natura, ma negli animi stessi produceva un guasto molto peggiore, col soffocare i germi della benevolenza e rendere gli uomini non d'altro curanti che della propria salvezza: effetto miserissimo d'un estremo ed imminente pericolo che dura tuttavia, e lascia una traccia profonda anche quando il rischio è già fatto lontano.

Il Manzoni, avendo innanzi a sé un'epoca così importante, la descrisse a fondo e con tanta verità ce la offerse allo sguardo, che la lettura delle antiche cronache non ne avrebbe istruiti a metà. Questo merito principalissimo dell'opera sua è quello che più d'ogni altra cosa la rende accetta ai lettori, e toglie forza alle critiche, che per diversi riguardi conviene pur farle.

Guai all'autore se egli non fosse riuscito a presentarne con siffatta evidenza quel secolo! Il suo lavoro era irreparabilmente perduto, perché bisogna pur confessare che a questa sua intenzione egli ha sacrificato ogni cosa. La narrazione de' fatti, che formano in sostanza il romanzo, non è altro che un pretesto, qualche volta lontano, d'introdurre gli episodi e di preparare le descrizioni. Renzo viene condotto due volte a Milano, ma chi non vede che n’è solo motivo il volerci raccontare la sommossa e la peste? Se ciò non era, potevano quei casi più comodamente avvenire in ogni altro paese.

E quando né Renzo né Lucia si adattano ai bisogni del romanziere, egli è tanto fisso nel suo scopo che più non si cura di loro, e, come se non esistessero, ci narra i disastri della fame e quelli della guerra. Noi ammiriamo troppo il Manzoni per credere che, se altro fosse stato il suo intendimento, egli avrebbe potuto scegliere a protagonisti quei due villani.

Ogni sforzo per nobilitarli torna senza alcun frutto: invano l'intelletto ci avverte che molti plebei sono nobilissimi, molti nobili sono plebei; invano il discorso della ragione ci mostra che in ogni stato la virtù è bellissima, e forse ancora più bella dove le manca l'incitamento della lode, e in picciolo teatro ella deve bastare a sé stessa.

I Renzi e le Lucie non leggono, ed a noi che leggiamo quelle sciagure sono troppo lontane e quasi straniere: senza che, se la differenza delle condizioni agli occhi del saggio non esiste nei rapporti morali, evvi un'altra diversità ch'è tutta reale e assai più importante: quella dell'educazione.

Noi non vogliamo calunniare chi fu condannato dalla fortuna a un rozzo tenore di vita, ma è pur certo che il dolore penetra meno profondamente quando il cuore è ancora ruvido, e l’ingegno dalle buone discipline non fu addottrinato.

Ad essere pienamente infelice bisogna che l’uomo abbia l'anima gentile ed alto l’ingegno: allora soltanto egli può assaporare tutta la sua miseria, e distinguere a quella luce l'abisso in cui è rovinato.

Di Renzo e di Lucia ne duole che siano oppressi da quella ingiusta persecuzione, ma, tranne il momento in cui la tradita fanciulla è strascinata dagli sgherri al castello dell'Innominato, chi può veramente appassionarsi pei due giovani sposi? Essi sono così freddi nelle proprie disgrazie, che malamente potrebbero volere che altri si affannasse per loro.

La bontà, la giovinezza, le sventure non meritate conciliano ad essi la nostra benevolenza, ma l'affezione che ne ispirano ci lascia sempre esser tranquilli, né mai una forte ansietà ne tiene sospesi sul loro dubbioso avvenire. Noi abbiamo sentite molte voci anche benevole al Manzoni sollevarsi contro questo difetto, e dimandare perché egli abbia voluto scegliere i suoi principali attori in tanta bassezza, né almeno, come pur poteva, gli abbia renduti capaci di vivamente commuovere.

Il lamento è giusto, ma per un rispetto assai diverso da quello onde ordinariamente procede, perché in sostanza si viene con esso a dimandar all’autore per qual motivo non abbia egli in altro modo concepito e immaginato il romanzo. Se i due sposi promessi fossero veramente tali, che l’anima nostra tremasse per loro, e una gagliarda e impaziente agitazione ne prendesse per quei miseri casi, tutta l’orditura degli avvenimenti, tutta l’intenzione del romanzo dovrebbe cambiarsi.

L’Albano volle presentarne la danza degli Amori, e perciò fu lodato che cacciasse in fondo il ratto di Proserpina, come ad accennarne lontanamente la cagione di quel lieto tripudio; ma se il suo pensiero fosse stato di offrirne per soggetto principale il ratto della figlia di Cerere, chi vorrà credere ch’egli avrebbe inventata la sua pittura come ora noi l’ammiriamo? Chi vorrà dire ch’egli avrebbe collocate quasi fuor di veduta le figure più importanti, e invece messo innanzi un grazioso episodio?

Fingiamo per un istante che Renzo e Lucia fossero come la più parte dei lettori avrebbe voluto. Come sopportare in questo caso le digressioni dell’autore tanto frequenti? Come non adirarsi, che in mezzo ai rischi egli abbandoni quegl’infelici, e nel calore della narrazione trascorra così lungi da loro? Il nostro cuore vorrebbe sapere degli sposi, e ad ogni passo ne saremmo divisi. Qui ne arresta lungamente la storia della monaca, là ne trattiene il popolo in tumulto; la fame, le malattie, la guerra, la peste rompono gli avvenimenti, e qualche volta cerchiamo inutilmente per mezzo un volume i due giovani.

Alcuni notarono come viziose alcune prolissità del racconto, e la minutezza con cui l'autore procede nelle descrizioni; né forse in qualche parte fa ingiusta la critica. Vuolsi però avvertire che l’evidenza di questo romanzo dipende principalmente dalla sagacità con cui furono osservati ed offerti al lettore alcuni minori particolari, sicché sarebbe a temere che, coll’essere a questo riguardo troppo severi, non si venisse a condannare qualche insigne bellezza.

Ma se tuttavia anche adesso una seconda lettura, cui non fa danno la curiosità irritata o delusa, diletta più assai della prima, perché degli avvenimenti, comunque siano, vuolsi conoscere senza deviazione il progresso ed il fine, che sarebbe se l’importanza dei fatti fosse accresciuta, e il loro movimento venisse nondimeno così interrotto?

E se anche a considerare il romanzo come ora si trova, è forza confessare che alcuna volta si arresta e quasi impigrisce, che mai dovrebbe dirsi se i casi di Renzo e di Lucia ne rendessero insofferenti d’ogni dimora? Quello avverrebbe a un dipresso nell’animo nostro che ci accade quando ascoltiamo qualche lodatissima moderna armonia: la parola ne avverte che si vuol esprimere una grande passione, e intanto udiamo volate, gorgheggi, e la musica va, torna, si confonde, e quando il cuore dovrebbe agitarsi d’ira o d’amore, ci accorgiamo invece che, senza volerlo, ne scorre un ritmo da danza.

L'affetto è rapido come la fiamma: chi lo arresta, lo spegne. Noi quindi teniamo per fermo che fosse volontà del Manzoni il non affezionarci che debolmente agli sposi, e pensiamo che, a parlare del romanzo come fu concepito, non si possa chieder conto all'autore se non di ciò ch’ei volle fare.

La parte principale dell’opera sta nel racconto della storia e nella rappresentazione di quegli antichi costumi: poteva egli, salvo questo scopo, condurre altrimenti il romanzo? In generale, noi crediamo di no; in particolare, ne sembra che alcuna volta veramente fosse.

I movimenti inquieti che precedono una sommossa sono descritti in principio del secondo volume con maravigliosa evidenza, ma perché impiegare cinquantaquattro pagine a raccontar quel tumulto? E se la cosa gli pareva di tanta importanza da narrarla così a lungo, perché mai adoprare più che altrettanto per dirne che Renzo s'ubriaca, viene arrestato e arriva a fuggire? Pare a noi che tutta quella scena dell'osteria potesse facilmente tralasciarsi, perché troppo vile ci riesce quell'uomo, che, separato dalle cose più caramente care, ed incerto se mai arriverà al fine dei suoi desideri, dimentica ogni dolore, e sulle panacce della taverna s'ingaggiolfa e s'atrofa nel vino.

L’ebrietà di Renzo non è richiesta da bisogno alcuno della narrazione, che anche senza di essa procederebbe egualmente, ma se pure non si voleva con miglior consiglio ometterla affatto, perché almeno non si toccò quasi alla sfuggita senza discendere a tante minuzie, che per poco non ci disgustano interamente di Renzo? E forse quella stessa ubriachezza poteva essere condotta in modo che il giovane non scadesse nella nostra opinione. Venuto alle mani della spia, non era difficile mostrarlo da essa aggirato, e da un bicchiere all'altro, senza accorgersi e per gradi a perdere la ragione e tradirsi. La cassa destramente riempita, i brindisi continuano rinnovati alla putrefazione dei prepotenti, basavano a levar di senno quell'inesperto, che invece vediamo tanto malvolentieri, senza impulso alcuno di propria volontà, avvinazzarsi così bassamente.

Anche nella descrizione della peste ci pare che il Manzoni sia alquanto trascurato, e tutta quella storia dei notabili poteva con molto vantaggio essere accennata appena di volo. E forse a restringere in minore spazio quegli orrori e troncare alcune lungaggini che vi si mescolano per entro, l'impressione sarebbe stata ancora più forte. In egual modo ne sembrano soverchiamente diffusi quei soliloqui di don Abbondio, quando, a fuggire le sfrenate milizie, ripara al castello dell’Innominato.

Per tre pagine intere egli discorre con sé stesso; nell’andata, per altrettante continua a parlare nel ritorno, e quando poi giunge a casa e vede spezzato o messo a ruba ogni suo avere, più non cessano i suoi dialoghi con Perpetua né le sue inutili riflessioni. Egli non dice cose che perfettamente non s’accordino coll’indole sua, ma era quello il luogo di una tanta prolissità? E non è forse intempestiva l’allegria che viene dai suoi discorsi all’animo dei lettori fra quelle traversie della guerra?

Noi non osiamo dissimulare che ne riusci sgradita per la sua lunghezza anche la descrizione che è fatta della vigna di Renzo quando egli vi ritorna dall’esilio. Già ne pareva che il giovane fosse troppo leggermente commosso nel rivedere la nativa sua terra, ma non nel sentirsi arrestati a numerare ogni filo dell’erbe maligne che avevano soffocato buone semenze. Che ne importa di tanti barboni e nomi ai quali il cuore non unisce nemmeno memoria? E sarà egli un inganno il nostro se crediamo che all’universalità dei lettori sarebbero piaciuti meglio alcuni di quei brevissimi tocchi maestri coi quali il Manzoni, volendo, ne sa penetrare nell’anima? Ogni ricordo, ogni fiore poteva chiudere una cara reminiscenza, e un rosajo quasi dimenticato nell’ultimo lembo dell’ostia valeva a richiamare i giorni bellissimi, forse fuggiti per sempre.

Alcuni hanno anche tassato come troppo diffusa la storia della monaca; e per verità, a considerarla come parte del romanzo, una narrazione non necessaria di cinquantasei pagine potrebbe anche alla critica più indulgente sembrare soverchia. Tuttavia, non occultando il desiderio che alcuni particolari fossero omessi o abbreviati, e che il personaggio della monaca, dopo quella prima comparsa, non rimanesse così straniero al romanzo, noi pensiamo che l’artificio, col quale la sciagurata è condotta dal padre al monastero, sia dipinto con tale accorgimento da compensare di gran lunga il difetto: ogni passo è vero, ogni sentimento è urano da una profonda conoscenza degli uomini;E se la lezione è inutile, forse inopportuna per ciò che risguarda i forzati sotto monastici, è agevole applicarla agli altri stati della vita, e fu prudente consiglio inculcare ai parenti la moderazione nell'usare l'autorità avuta dalla natura. "Non v'è sulla terra un tribunale a cui la miseria dei ligliuoli possa senza biasimo citare la spietata avarizia o la dura ambizione de' padri, e Dio solo, Dio, che ha contato ogni sospiro e pesata ogni lagrima, sa già un giorno farsi rendere strettissimo conto da chi fondette infelice e forse colpevole l'anima provventita dall'anima sua."

Intanto però è glorioso ai grandi scrittori, che dove necessariamente sono mancate le leggi, sorga animosa la loro voce, e si faccia regola l'opinione e la morale. Così avesse il Manzoni, anche uscendo alquanto dalla sua materia, toccate alcune altre corde, che forse avrebbero dato un suono spiacente ai malvagi, ma certo sarebbero riuscite soavissime all’orecchio de' buoni! Un episodio, per esempio, anche estraneo all'azione, ne potrebbe a dir vero soddisfare meglio che quel prolungamento del romanzo, quando giù il romanzo era finito. Sciolto il voto di Lucia, dissipato con la morte di don Rodrigo ogni ostacolo, il resto è per noi indifferente, e sorse anche peggio. Sembra che l'autore, parlando di Lucia, che doveva essere troppo aspettata, non fosse, volesse fare una mogesca allusione al suo libro, ma questo concetto, per quanto sia destramente seguito, non valeva per fermo che si aggiungessero cinquantacinque pagine a una storia già terminata, e sì chiudesse con tanta freddezza la narrazione.

Alcune simili avvertenze sì potrebbero mettere in mani e notare, per esempio, quelle tante gride sui bravi prolissamente riferite, e le altre simili per provvedere alla carestia; ma noi vogliamo toccare soltanto ciò che ne sembra più importante, e invece di attendere a simili Minuzie, amiamo osservare sotto un altro lume il romanzo. Fu detto che il Manzoni, senza cambiare interamente l'orditura e l'intenzione dell’opera sua, non poteva in generale rendere più interessante il racconto; ma sarà egli poi da lodarsi che in questo modo sì abbia voluto volontariamente impedire la strada? O era forse impossibile unire insieme la descrizione di quel secolo e una storia più nobile e più appassionata? Ardua sarebbe la questione se d’altr' uomo si trattasse, ma parlando del Manzoni noi diciamo fidatamente che egli avrebbe potuto far meglio. A queste parole alcuni dei suoi ammiratori forse vorranno slegnarsi, ma noi li preghiamo a badare che l’ira non ti trasporti a far grave ingiuria all'autore che esaltano. Essi dicono: bello è questo romanzo, ed è veramente quanto potea fare il Manzoni; noi invece diciamo: bello è questo romanzo, ma il Manzoni poteva fare ancora di più. La venerazione per lui è uguale in entrambe le parti, ma noi con più alta misura ne misuriamo l’ingegno. Forse anche senza abbandonare questa novella di Renzo e di Lucia si poteva giungere a mettere in movimento una maggiore passione, ma sarebbe uno spingere troppo innanzi l'ardire, se volessimo additare una nuova irrazione degli avvenimenti narrati: noi ben scutiamo quanto le nostre forze a tanta impresa siano poche, e in questa coscienza altro non oseremo che introdurre al suo luogo parziale, ove se l'opera fosse stata condotta con diverso intendimento, si poteva forse offrire qualche scena da commuovere profondamente i lettori. Fingiamo che l'Innominato, nella sera che andò innanzi alla notte per lui sì terribile e santa, avesse fra quel tumulto di pensieri lasciato sfuggire quasi senza avvedersene l'ordine di condurre la fanciulla a Rodrigo. Egli sorge all’aprirsi dell’alba, tal tribolato suo letto, e corre alla giù deserta stanza di Lucia. La vecchia fantesca gli racconta il lungo e doloroso lamentare dell'infelice altrove condotta, e la preghiera innalzata da lei perché Dio illuminasse i suoi crudeli oppressori. L'ira e la pietà combattono disperatamente in petto al signor del castello, che già corre alla misericordia con quell'impeto che lo cacciava ai corrucci ed al sangue: arimi, sgherri, e un furore di minacce e di giuramenti. Tanto don Rodrigo ha già posto le arti sulla sua preda, e incredulo alla religione e alla virtù, sta per incarnare il suo vituperoso disegno. Pare che Dio abbia allontanato per un momento lo sguardo dall'innocenza, ma un capello non cade che non sia decretato lassù, e nell'ultima estremità, quando ogni umana speranza oramai sembra silente, entra l'Innominato quasi d'assalto in quella caverna, e la buona Lucia, liberata dal presentissimo rischio, viene ricondotta al castello. Chi non vede qual grande partito da tanta ansietà e da sì improvvisi mutamenti avrebbe saputo trarre il Manzoni? E la voce della misera, che nel romanzo sembra inconsiderata, perché ella aveva giù avute parole di conforto, e il danno non era per anco imminente, rendendosi così dall'accrescimento del pericolo quasi necessario, prorompendo veracemente dalla disperazione di ogni terreno soccorso? A fare però che questa catastrofe troppo non si allontanasse dall'ordinario andamento della narrazione, bisognava creare alquanto di più, e certo più appassionati i due sposi, sarebbe in Renzo, se egli fosse descritto quando entra l'ultima volta a Milano a cercare l'amica sua, che teme morta di peste. La sua agitazione, l'inquieto e vago terrore di chi vive di una sola speranza e s'appressa a conoscere se per lui c'è ancora quaggiù un avvenire, sono espressi così vividamente che ogni cuore segue tremando i suoi passi, ma questo è l’unico momento in cui lo stato di Renzo commuova, e forse contribuisce alla profonda impressione lo spettacolo della desolata città che ne viene rappresentato con tanta evidenza. Ma invece quanto è fiacco il suo amore in tutto il resto dell’opera! Si dissimuli pure il suo contegno nella trista giornata della sommossa, ma anche quando egli è riuscito a fuggire di Milano, chi direbbe che nel suo petto sia pur una scintilla di quella gagliarda passione? Lucia non ottiene da lui in tutta la fuga un solo pensiero, e sì almeno nel viaggio notturno, così meravigliosamente descritto, quel caro nome si doveva presentare come un raggio di luce. È necessario che egli sia riparato dalle intemperie in una capannetta e che abbia sentito dal rumore dell'Adda che ogni suo pericolo può dirsi cessato: allora soltanto l’immagine della sua donna gli viene dinanzi, e par troppo non è peranco signora della sua mente, ma in mezzo ad altri pensieri va quasi confusa. Persi, e mattina, quando è già valicata, si volge a contemplare la pericolosa terra che aveva lasciato, l'idea della sposa non gli viene, « Sta lì, maledetto... » fu il suo primo pensiero. « Sta lì, maledetto... » il secondo, l'addio alla patria, ma egli lasciava in quel paese.

Queste le parole proprie del romanzo, ma cosa può importare d’un simile amante, che perdendo l'amica, già dona la prima cura, il primo compiacimento della vile sua vita? Pur troppo...

Nella scena finale, che fa parte del popolo, la massa numerabile di uomini pone sé stessa ogni cosa, ma l'amore comanda i sacriligi... A ogni modo, il protagonista di una novella, il personaggio a cui vuole affezionarci l'autore, non debbe con i suoi sentimenti discendere così basso. Il desiderio della propria conservazione è quasi un istinto, ma non si poteva egli esprimere questo senso naturale, e mostrare ad animo il predominio dell'intimo affetto? Non poteva Renzo stendere le braccia alla terra della sua sposa e gridare a Lucia: "Io vivo ancora, e vivo per te?" E quando, come avviene nel romanzo, il giovine oramai salvo, dopo aver passato il fiume, si getta sulla riva e ringrazia il Signore, perché quella preghiera non incomincia dall'implorare sulla perseguita quella celeste protezione che l’aveascampato da tanti disastri? Se non che un Renzo, il quale fosse veramente tocco da forte passione, avrebbe un troppo debole riscontro in Lucia, che non dà mai un vivo segno d'amore. Fino quel voto solenne e terribile, che esser doveva il più gran pensiero della sua vita, al cessare del rischio le sfugge tosto di mente, ed ella ha bisogno per ricordarlo, che nel rassettarsi le vesti le si intreccino le dita nella corona pendente dal collo.

Due ragioni abbiamo sentito allegare a difesa, e quasi in lode di una tanta freddezza: dicono alcuni che fra gente della condizione in cui si trovano Renzo e Lucia, non è da cercarsi finezza d'alterità; sostengono altri che l'autore avvertitamente e con savio proposito smorzò la fiamma per non scendere troppo la mente ai lettori già troppo da natura disposti a ricevere quel torrente di passioni, che versò il Ginevrio nella sua pericolosa e seducente Eloisa. Noi non crediamo che alcuno di tali motivi entrasse a determinare il Manzoni, perché tosto egli avrebbe veduto che alla prova non potevano reggere: non si trattava già dei raffinatamenti della passione, che questi anzi d'ordinario la snervano, ma sì della sua forza, che punto non dipende dallo stato in cui siamo nati. L’amore è un affetto che abbraccia tutto il genere umano, e forse lo si sente con più vigore chi non lasciò addormentare nell'ignoranza le potenze dell'anima. Né dall'esempio di Renzo e di Lucia poteva venire alcun danno, anche se si fosse in loro mostrato a che alto grado si sollevi l'amore virtuoso. Essi erano innocenti e religiosi, essi erano già promessi in matrimonio, e la benedizione materna ed il Cielo approvavano la loro sana benevolenza. Qual cosa adunque più naturale in tanti guai che un infinito accrescimento d'amore? E chi avrebbe potuto dolersi che si offrisse il degno spettacolo di due infelici che, mangiando dalle stesse non inerisate disgrazie, un'argomentazione di rinforzare lo scambievole affetto, quasi che l'uno dovesse compensare l’altro dell’estrema miseria, con colpa degli uomini che li avevano entrambi oppressi? Chi vorrà credere che il Manzoni presentasse nella monaca le orribili, crude iniquità e sfrenate passioni, temesse sott'occhio i nobili effetti d'un amore onesto e gentile? Tutt’altra è la causa del suo operare, e noi crediamo d’averla già espressa. L'idea con la quale aveva concepito il romanzo, il modo con cui voleva allargarsi nelle descrizioni di oggetti estranei ai protagonisti, lo sforzarono a tenersi lontano dall’utilizzare vivamente per loro. Vedranno i lettori se invece avrebbe meglio giovato sacrificare qualche cosa da una parte per fare dall’altra un guadagno di movimento e di vita. Se non tornando alla conversione dell'Innominato, dalla quale partirono le nostre parole, è assai difficile che chi ha letto quel passo voglia ancora essere difficile dar altro all'autore. Quella notte è rappresentata con così vivi colori che il terrore del castellano s’apprende anche a noi. Ne vengono confusamente alla memoria Guglielmo Shakespeare, Lady Macbeth, Aristodemo, Riccardo, e di mano in mano che vediamo il rimorso acquistar forza sulle malvage abitudini, il cuore ne si apre, e ringraziamo quel Dio che ha fatto del pentimento la virtù dei mortali. Alcuni vollero dire che quella conversione non è preparata abbastanza: noi invece crediamo che una più lunga e curiosa preparazione ne avrebbe tolto l'effetto. La coscienza travagliata di quel violento ne fa già con rapidi tocchi allusione allo sguardo: noi sappiamo che i suoi delitti, non più accompagnati dalle passioni onde nacquero, gli mettono orrore; noi sappiamo che il pensiero della morte, non evitabile e per l'età già fatta vicina, lo agita; noi sappiamo che l’essere uscito dalla nuvola volgare dei malvagi, l'essere innanzi a tutti gli dà volta il sentimento di una solitudine tremenda, e gli ispira l'idea che fra poco solo, nudo, senza difesa sarà cacciatoalla presenza di Dio gindicante. Ciò basta: poniamo che l’Oceano sia pieno sino agli orli delle sue sponde: una breve stilla farà che ci trabocchi. Molte sono le vie del Signore: chi vorrà numerarle? Chi vorrà prevedere come Egli debba a sé chiamare gli uomini? Alcune volte ci parla col fragore de’ tuoni, altre ancora ne susurra dolcemente all’orecchio come il gemito d’una colomba. E s’aggiunga che nella notte l’Innominato non ancora si può dir convertito: si è disciolto quel che ammasso di ghiaccio e di sangue che la continuazione dei delitti gli aveva condensato sul cuore, ma è solo la voce del buon Federigo che vi getta i semi della religione e della virtù. Guai se la parola severa contrastasse al nascente spirito di carità! La disperazione avrebbe soffocato ogni nobile affetto; perché quando le ferite sono esacerbate a quel modo, il ferro ed il fuoco vi conducono alla morte, e solo i pietosi fomenti del Samaritanos le possono saldare. Tutte queste avvertenze ebbe davanti a sé Manzoni, e il racconto che ne provenne fu veramente degno dell’Italia e di lui.

Con ciò potrà piacere a tanti quel subito allontanamento di padre Cristoforo, allora appunto che fa più grande il bisogno di sua presenza. Per quanto si ammiri il bellissimo dialogo nel quale don Rodrigo e il Provinciale dell'Ordine combattono di destrezza, e si accordano di mandar altrove il buon frate, troppo incresce il vederlo partire senza compiere alcuna delle speranze che egli ne aveva ispirate. La breve scoria della sua giovinezza, quel suo animo franco incontro ai superbi, quel linguaggio santificato dalle verità celesti e non immemore delle allezioni terrene, tutto in somma aveva a lui conciliato l'animo nostro, e noi eravamo già persuasi di vederlo attraversare il romanzo sempre operoso, sempre confidente nella parola di Dio. Invece egli, appena mosso, sfugge, né più lo rivedremo che sul finire dell’opera. E delusa ogni aspettazione, e quanto era questa più viva, tanto è più dispiacevole il vuoto in cui ci lascia. Con ciò veniamo già a considerare che l’improvviso apparimento del frate nel lazaretto, quel trovarlo nell’ora della battaglia, quando si credeva lontano, non sia forse di maggiore impressione che se lo avessimo visto continuamente intervenire nei casi di Renzo e di Lucia: ma chi vorrà dire che questo momentaneo accrescimento d’effetto non sia comprato a troppo gran prezzo? Chi vorrà dire che l’ingegno del Manzoni non potesse far più intrinseca agli avvenimenti la virtù di quel pio religioso? E per quale motivo ci incontriamo noi così spesso con don Abbondio, che dobbiamo sprezzare, e così di rado con padre Cristoforo, che veneriamo? La parola ci si fa sgradevole, forse troppo ardita parlarne, ma poiché siamo a questi termini, perché non diremo che anche il luogo in cui l’ottimo frate viene ricondotto sopra la scena, ne sembra da collocarsi fra quelli che permettevano all’autore di aprire più largamente il suo volo? Già nel primo rivederlo dopo una sì lunga separazione non ci può soddisfare che ne sia offerto in atto di cibarsi, quando tanta varietà di pietosi uffici somministrava il doloroso recinto; se non che troppo lieve per il confronto parrà questo difetto ove si consideri che il nobile vecchio, dopo essere rimasto pochi momenti con noi, ne abbandona di nuovo e per sempre, senza nemmeno lasciarci presenti alla santa e consolata sua morte. Era giusto che il tribolato servo del Signore raccogliesse finalmente la palma di quel suo lungo martirio, e felice era stata l’idea del Manzoni nel presentarlo al limite di peste, ancora occupato a confortare gli infermi: anche l’aver colà ridotto don Rodrigo, ed uniti così l’oppressore, i difensori e le vittime, era degno di massima lode, perché dava campo ai più gagliardi contrasti. Ma diremo noi che il romanziere ne trasse tutto quel partito che dalla sua invenzione poteva derivare? Diremo noi che fosse impossibile il far meglio che raccontarci così in due parole le mortidi don Rodrigo e di padre Cristoforo? Il Manzoni, meditandoci su quella situazione, avrebbe senza dubbio trovato qualche alto concetto ai quali noi non potremmo né di lontano mai arrivare: tuttavia, chi ci vieta di esporre anche un nostro pensiero? Renzo, che ha già rinvenuto la sua Lucia, torna dal frate per narrargli l’impedimento del voto ed implorarne l’aiuto: ma il frate, oppresso dalla gravezza del male, è caduto presso il letto di don Rodrigo che soccorreva, né v’è più speranza che ci si possa rialzare. Le preghiere di Renzo gli vanno all’anima, ma la morte, già vicina, lo ha disteso su quella terra a cui sarà ricongiunto fra poco. "Corri", egli dice con l'ultimo avanzo della cadente sua voce, "corri, e quà la conduci prima che venga la chiamata di Dio". Il povero Renzo vola alla capannetta della fanciulla, che con passi vacillanti, pallida, lo segue, finché giungono a quei due moribondi che aspettano una sì diversa mercede, accusatori, il testimone ed il reo: il cielo in alto, e fra pochi minuti l'irrevocabile sentenza sarà pronunciata. Gran Dio, non pensare in giudizio con i tuoi miseri servi! Noi non osiamo procedere più oltre, ché l’ingegno ne cade innanzi a tanto orrore e a tanta pietà: ma che non avrebbe saputo fare il Manzoni? Gli effetti della Grazia erano già stati descritti nell’Innominato; qui rimaneva a mostrarci la disperata morte del reprobo, e il quadro riusciva perfetto, perché lì presso ne consolava la placida dipartita del Giusto. Una maledizione sugli sposi e sopra sé stesso è nata da don Rodrigo, padre Cristoforo ha sciolto il voto e benedetti i due giovani. Un profondo silenzio è succeduto a quelle parole; tutto è finito. Si separino quei due corpi che più non saranno vicini in eterno. Guai a chi non intende la muta lezione che s'innalza dalla polvere di quella capanna!

È impossibile che i lettori non si dolgano pensando al maraviglioso partito che la mente e il cuore del Manzoni avrebbero tratto da tanta passione: ma anche qui è sempre necessario ripetere che senza mutare l'orditura del romanzo non poteva arrischiarsi una scena così viva. La narrazione degli avvenimenti successivi dopo quell’impeto d’allegria non era più credibile. E nello stesso momento, davanti a quel letto di morte, Renzo e Lucia dovevano rinnovare il loro giuramento, abbandonata ogni più minuta conclusione alla fantasia de’ lettori. Noi pensiamo, e già lo dicemmo altrove, che da questo troncamento sarebbe venuto un gran guadagno al romanzo, ma che non si dimentica quando si arriva a quel passo in cui Renzo, quasi disperando, di più trova Lucia minacciata di farsi giustizia con le sue mani? Noi ci inganniamo forte, o questo è il luogo più sublime dell'opera.

"Sciaurato!" gridò il padre Cristoforo con una voce che aveva ripresa tutta l'antica pienezza e sonorità, "sciaurato!" e il suo capo gravato sul petto si era sollevato, e le guance si coloravano dell’antica vita, e il fuoco degli occhi aveva non so che di terribile. "Guarda, sciaurato!" E mentre con una mano stringeva e teneva forte il braccio di Renzo, girava l'altro dinanzi a sé, accennando quanto più poteva della dolorosa scena all’intorno. "Guarda, chi è colui che castiga! Colui che giudica, e non è giudice! Colui che flagella, e che perdona! Ma tu verme della terra, tu vuoi far giustizia? Tu sai che quale sia la giustizia?" A questa tremenda apostrofe, a questa solenne interrogazione il cuore dell’uomo si scuote fino dalle più profonde sue fibre: quell’audio è sì maestoso, quelle parole suonano così diverse dall’uso mortale, che l’angusta scena del lazzaretto ne fugge dagli occhi, e il santo rimprovero s’allarga sopra tutto il genere umano. Sembra vedere un apostolo che, salito sulla montagna del Vangelo onde si scopre l’universo, ci mostri le miserie di questa valle di pianto, e ne comandi il perdono delle ingiurie in nome di Colui che ci disse essere tutta sua la vendetta.

Qui bisognerebbe anche non lodare soltanto, ma celebrare la descrizione che ne vien fatta dello stato dell'atmosfera in quel giorno: già troppo sarebbe maleagibile il finire a chi volesse minutamente entrare in siffatta maniera di bellezze che per tutta l'opera con somma larghezza sono diffuse. Noi quindi, oltre le già indicate descrizioni, staremo contenti ad accennare per una somma eccellenza quelle altre del territorio di Lecco, e dell'appressarsi della notte nel giorno che i bravi tentano rapire Lucia: né lasceremo dimenticata quella mirabile confusione che si sparge nel contorno quando il suono della campana chiama le genti a soccorso, e il clamore scaccia ad un tempo e protegge gli sposi.

Più lunghe parole sarebbero a farsi intorno alla verità con cui sono rappresentati i costumi, ma sarà forse più opportuno che tacendo di questo pregio già di per sé manifesto diciamo appena cosa dei caratteri attribuiti ai personaggi di questo romanzo. Né fra essi Renzo e Lucia avrebbero più il nostro discorso: noi ne abbiamo abbastanza parlato, e qui altro non faremo che nominarli insieme con la madre Agnese, della quale non si può riferire qualità particolare che la designi. Invece gli altri caratteri secondari sono tutti con evidenza trattati: quel notajo criminale, quella Perpetua, quel dottore dei garbugli e quel Griso capo di sgherri, che solo per quello vivere si adatta alla compagnia degli sbirri, sono altrettanti modelli. In egual modo merita ogni lode la pittura che si fa dello zio di don Rodrigo, del Provinciale, di don Ferrante, di donna Prassede e di Antonio Ferrer. Essi compariscono un solo istante sopra la scena, ma noi li conosciamo come avessimo passata la vita con loro. Così potesse dirsi di don Rodrigo, col quale ci troviamo lungamente, senza che ne rimanga un'idea precisa dell'animo suo. Egli è uno scellerato, ma la sua malvagità è sì triviale che il nostro disprezzo per lui è quasi maggiore dell'odio: né può dirsi che l'alterezza e l'ardire della colpa dovessero lasciarsi all'Innominato, ché altri modi restavano ancora per separare dalla piccolezza quel vilissimo persecutore dell'innocenza. Per una frivola scommessa, senza essere agitato da nessuna passione, egli medita a sangue freddo la rovina di due infelici che non gli fecero mai alcun male, e questa sua pravità offre appunto un bel mezzo per farlo nella schiera degli iniqui riuscir singolare. Fra i vari gradi, per cui si cala in fondo all'umana malizia, ve n'ha uno che dee dirsi il più cupo: l’infame che vi arriva ama il delitto per amore dello stesso delitto, e dove gli altri se ne fanno un istrumento per saziare la loro cupidigia, egli ne fa l'unico scopo d’ogni suo desiderio. Questi esseri malvagi non sono frequenti nel mondo, ma purtroppo sono meno rari di quel che si crede, e il Manzoni con la consueta sua forza poteva tranquillamente scolpirne in don Rodrigo un'immagine di quest'ultima depravazione ed aumentare così i nostri timori per la disgraziata Lucia. In tal modo egli avrebbe anche fatto di rendere don Rodrigo troppo simile all'Innominato, con che per la soverchiante grandezza di questo venne quegli a riuscire ancora più meschino, che altrimenti non ne parve. Là, quando entrambi sono in egual maniera prepotenti, colla sola diversità che fra loro mette la forza, il superbo castellano, che è quasi in guerra con la società, getta tosto nell'ombra quel debole che per far violenza a due villani ha bisogno di lui.

L’Innominato è ben altra cosa, e nel volgere a non definibile di timore e di riverenza. Non possiamo sprezzarlo nemmeno quand'egli è immerso nell’empietà, e tosto che egli seppe alzarsi da quell’abisso ci sentiamo chiamati ad amarlo. L'autore si compiacque molto nel disegnarci con tocchi robusti questa figura che primeggia nel quadro: e chi volesse cercare in così modo estrinseco a darle tanto rilievo, Non andrebbe forse errato dicendo che il principale artifizio sì stette «nel non perdere le parole in lunghe descrizioni di quell'indole altera, lasciando invece che si manifestasse negli effetti che la sua presenza produceva per tutto. O si voglia considerarlo nella rocca fra i suoi sgherri, o nel piano fra i compadini, dirotta ancora nelle scelleraggini, o già umiliato sotto la mano perdonatrice di Dio, egli è sempre il medesimo; e tutti s'inchinano egualmente a quella sua dignitosa sembianza, sia che si corroghi alla minaccia, sia che si spiani al sorriso. Con arte simile il primo pittore delle antiche memorie, volendo dipingere la bellezza di Elena, non si arrestò a descrivere le leggiadrie, ma ne mostrò i vecchi di Troja, cui l'orsa ella costava la vita de' figli, tutti compresi di ammirazione al suo comparire: esempio bellissimo, al quale, se è lecito paragonare le cose divine alle umane, fa riscontro quell'altro della Bibbia nel libro di Giuditta, ove al presentarsi della vedova di Manasse gli sgherri d'Oloferne vanno attoniti: chi

sprezzerebbe il popolo ebreo che possiede sì perfette bellezze? Ben è giusto che se gli combatta incontro per conquistarle. Il Manzoni, che a questi esemplari ha sollevato l'ingegno, vide il profitto che da sì fatto magistero si poteva derivare, e con esso ci creò quel vigoroso, quasi gigantesco personaggio che signoreggia per un sì gran tratto il romanzo. Era però difficile il mettergli a fronte un uomo che a quella luce non si scolorasse, e il tentativo doveva necessariamente riuscire fallimentoso, se si avesse voluto porlo a contrasto con un carattere somigliante al suo: l'altezza era tale che ad avanzare un passo si cadeva nell’esagerato e nel falso. Il Manzoni notò lo scoglio, e con sapiente accorgimento vinse la difficoltà col fuggirla. Invece d'ostinarsi a quello che era impossibile, egli introdusse una diversa grandezza, e circondandola colla maestà della religione la fece ancora più riverita e potente. Il cardinale Federico con quella sua amabile e cara bontà regge mirabilmente allo scontro; ed anzi quando l'Innominato se gli appressa, è manifesto il trionfo dell'antica e provata virtù. Il colloquio tra questi due grandi personaggi è narrato colle più vive forme drammatiche, e la situazione è tale, che solo una mente come quella del nostro romanziere poteva arrischiarsi alla prova: le lacrime e l'ammirazione dei lettori dimostrano ch'ei riuscì all'impresa. Il Borromeo si presenta nel romanzo quale fu veramente nella sua vita, pieno di magnanimi spiriti e di carità generosa; né gli manca quella santità dolce e amorevole che fe' giungere fino a noi ricco di benedizioni il suo nome. In un solo passo ci sembra che il suo contegno dovesse esser dovuto alquanto diverso; e ce lo fa credere lo stesso Manzoni, il quale ne racconta che se il Cardinale qualche volta si mostrò severo, anzi brusco, fu coi pastori suoi subordinati che scoprisse rei di avarizia o di negligenza, a danno di altre tacce specialmente opposte allo spirito del loro nobile ministero. Come mai con questi sentimenti poté egli trattare don Abbondio con tanta mitezza? Don Abbondio che con la sua estrema viltà era stato principale motivo d'ogni disgrazia? Se anche a quell'animo codardo e imbecille non pareva conveniente un rigido castigo, perché abbandonare ancora alla custodia d'un tal pastore quella misera greggia? Questa non era compassione, ma crudeltà. I fatti di don Abbondio stavano già palesi, e il lungo, forse troppo lungo, dialogo che era corso tra l'Arcivescovo e lui aveva pienamente scoperto che non rimaneva speranza d'emendazione. Noi vedremo forse sinistramente le cose, ma pensiamo che il vero e vivo Borromeo non avrebbe sofferto quel curato così indegno e spregevole.

E veramente troppo spregevole è don Abbondio: il Manzoni, quasi non bastassero le opere e le parole vilissime che di continuo provengono da quel miscredibile, ce ne ha fatta in principio una rappresentazioneche lo':rovescia per sempre nel fango. Non solo egli è descritto incapace di contrastare ai violenti, ma è mostrato perfino difensore delle loro scelleratezze, e giunto a quell'infimo grado di declamare contro i suoi confratelli, che a loro rischio prendevano le parti di un debole oppresso contro un sovrano potente. Come immaginare una creatura più abbietta di questa? Purtroppo, anche tra coloro che furono messi a guardare la vigna del Signore, ve ne sono alcuni non meritevoli del grande ministero, e il Manzoni volle certamente dar loro una lezione severa rivelando le funeste conseguenze di tanta bassezza. Noi però, lodando la sua religiosa intenzione, confessiamo che in questi difficili tempi avremmo amato che il suo sacerdote non fosse così profondamente vigliacco. È vero che il nodo del romanzo si forma appunto dalla timidità del curato, ma se bastava farlo timido, perché aggiungergli inutilmente una viltà così rea? È del suo stesso timore che non addurre un motivo meno codardo che le minacce intese alla sua vita? Non era forse uguale l'effetto se gli sgherri l'avvisavano che il matrimonio sarebbe stato segnato dall'assassinio di Renzo? Allora egli avrebbe tremato per un altro, e il suo spavento sarebbe stato giustificato agli occhi dei buoni. Diciamolo pure francamente: noi avremmo voluto meno svergognato il santo abito che egli portava. E il nostro desiderio si fa ancora più vivo, perché don Abbondio ne accompagna più o meno per tutto il romanzo, e sotto i rapporti d'arte è il carattere che più onora il Manzoni. È impossibile una verità con evidenza maggiore, è impossibile conservare con più fedeltà i lineamenti morali attribuiti ad un uomo: non gli fa un atto, né una parola che non sia pienamente conforme a quella immagine esemplare che se n'era fatta l'autore, e una costante giocondità si diffonde sempre al suo comparire. Alcuni vorranno forse indurre da ciò che non debba essere tanto sciagurato se può conciliarsi la sua vivacità, ma se ricordiamo quanto risulta piacevole anche la scandalosa allegria di Giovanni Faletali, non possiamo accogliere questa difesa, e anzi ci duole che don Abbondio ci abbia fatto pensare così spesso al buffone d'Enrico.

Se però i lettori si indignano di arrestarsi più a lungo con lui, non hanno che a volgere lo sguardo su quella dignitosa figura del padre Cristoforo: ella rappresenta il trionfo della religione sopra gli affetti mondani e sembra espressamente collocata nel quadro insieme con padre Felice per consolare don Abbondio e il Provinciale. Dal primo istante che noi conosciamo il buon Frate, il nostro cuore è tutto suo, e ben sarebbe di anima selvaggia chi non venisse a un pianto soavissimo quando egli per santa umiltà s’inginocchia in pania al fratello del cavaliere, la cui decisione lo condusse nel monastero. Quel resto meraviglioso dell'uomo antico, che qualche rara volta in lui si discopre, ce lo rende ancora più caro, e noi lo inchiniamo sempre come l'amico degli infelici ed il nostro. Una volta sola si vorrebbe vederlo sollevarsi a maggiore altezza, ed è quando si confronta con don Rodrigo, e gli porta le parole di Dio; non già che allora egli riesca degno a sé stesso, ma solo perché quella scena ne parrebbe capace di produrre una commozione più viva. Indiscreta è forse la nostra pretensione, ma è forza ricordarsi che dal Manzoni può essere chiesta ogni gran cosa.

(Che non può fare l'uomo, a cui dobbiamo la pittura di quella monaca disgraziata insieme e colpevole? È questo l'ultimo personaggio che ne rimane ad esaminare, e certo per verità ed evidenza non cede ad alcun altro, anche più lungamente descritto. Noi abbiamo già detto che la lezione derivata dai suoi casi, ove si restringa ai voti monastici, non può dirsi opporri, ma che profondo sguardo deve aver gettato nel cuore umano chi dipinge così? Al solo vedere la monaca, noi la conosciamo, e se altrimenti non fosse, ci varrebbe più d'un ampio discorso quella ciocchetta di negri capelli che le fugge adarte fuor della benda. Il desiderio d’un mondo non ben conosciuto, l’invidia verso chi sarà meno infelice di lei, l’inquietudine ansiosa d’un’anima che non ha un obbietto certo sopra la terra, e non lo sa cercare più in alto, una folla di sentimenti vaghi e confusi traspariscono da ogni suo detto, da ogni suo movimento; e quella continua ineguaglianza di pensieri, quel perpetuo movimento della dubbiosa sua volontà sono gli ultimi tocchi che fanno perfettissimo il quadro. Noi vorremmo arrestarci ancora un momento a considerare alcune parti con diligenza; ma la lunghezza della via ne sospinge, e il nostro passo oramai deve muovere più franco e più risoluto.

Tutte le cose che abbiamo fin qui avvertite risguardano, per dir così, l’universalità del romanzo; ora noi procediamo ad alcuni particolari che meritano egualmente la nostra attenzione. In generale si è veduto come il Manzoni sia maraviglioso osservatore della natura e degli uomini, e molti esempi vennero quasi spontaneamente a dimostrare questa sua rara potenza: tuttavia non sarà gettata alcuna parola che brevemente esamini qualche altro luogo ove di una tale dote è fatta manifestissima prova. Renzo, vedendosi impedite da don Rodrigo le nozze, s'accende a grand'ira, e già col pensiero anticipa la vendetta che ne farà: egli è come se il nemico oramai gli giacesse ai piedi nell’agonia della morte: ma ecco in un subito gli si getta nella mente un pensiero di Lucia, e quella sete di sangue si smorza, e un seguito di sante e dolci idee va dietro a quel nome. Chi non sente come sia vero questo rapido passaggio? Chi tanto si allontana da gentilezza d'amore, che non abbia mai provato quanto questo affetto, o si accompagni alla virtù, sia capace a spegnere le vili e feroci passioni? Nello stesso modo, l'effetto di un gran uomo è spiegato più avanti, ove è narrato di Lucia, che caduta in potere dell'Innominate viene posta nelle mani d’una vecchia fantesca. La misera, nel suo spavento, le chiede soccorso in nome di Maria Vergine, e il Manzoni con un lampo d'ispirazione osserva tosto come quella riverita parola dovesse toccare nel più segreto dell’anima la donna del castello. « Quel nome santo e soave, già ripetuto con venerazione nei primi anni, e poi non più invocato per tanto tempo, né forse udito proferire, faceva quella mente della sciagurata che allor l'udiva, una specie confusa, strana, lenta; come il ricordo della luce e delle forme in un vecchione accecato dall'infanzia. » Queste sono tali bellezze, che basta accennarle perché ogni occhio le veda, e noi altro non faremo che ricordare un somigliante passo del Cooper, perché si consideri come gli alti ingegni facilmente si incontrino. Nell'Ultimo dei Mohicani, un Inglese passò la sua vita dalla prima giovinezza fino all'adulta virilità fra le tribù selvagge del nuovo mondo, abbracciando i loro usi e correndo con esse alla caccia per le foreste: il caso lo conduce a una famiglia inglese che viaggia per quei deserti, ed egli se ne fa protettore. Una sera la compagnia si ricovera in una caverna, ed ivi due fanciulle ed un vecchio maestro di canto fermo intonano i salmi davidici. La fisonomia del vecchio cacciatore rimane per qualche tempo immobile, e non curante, ma a poco a poco gli tornano davanti le memorie della sua fanciullezza, quando in mezzo alla sua famiglia nei banchi della sua parrocchia innalzava anch’egli quei medesimi canti: il suo cuore si commove, il suo volto si viene animando, e finalmente un rivo di dolcissime lagrime scorre da quegli occhi che per sì lunghi anni non avevano mai pianto. Qui il sentimento che proviamo è ancora più profondo, ma la diversità è tutta della situazione, e entrambi gli autori toccarono egualmente il sommo dell’arte. Né certo il Manzoni può essere così di leggieri superato, quando come in questo caso s’acosta alle idee religiose. Egli si trova allora come nel suo centro, e da ogni parte manda raggi di luce.Chi mai avrebbe potuto descrivere meglio la preghiera con cui Renzo si raccomanda al Signore prima di muovere gli ultimi passi per cercare Lucia? Egli fece a Dio una preghiera, o per dir meglio un viluppo di parole scompigliate, di frasi interrotte, di esclamazioni, d'istanze, di querele, di promesse: uno di quei discorsi che non si fanno agli uomini, perché non hanno abbastanza acume per intenderli, né sofferenza per ascoltarli; non sono grandi abbastanza per sentirne compassione senza disprezzo. Guai a quel cuore che non si affeziona a chi ha dettato queste parole! Ed alle volte da tanta soavità a che altissimo grado di terrore quest'uomo medesimo non sa trasportarne? Osserviamone solo un esempio nei rimorsi che straziano la monaca divenuta rea d'aver agiato per vendetta l’assassinio d'un’altra suora. Nessuno conosce il delitto di lei, il Manzoni stesso non l’ha narrato, e solo dicendo che se ne avrebbe saputo di più se invece di cercare lontano la suora che mancava, si fosse scavato da presso, ci fa argomentare che fosse uccisa e sepolta nel giardino. Ma chi può mantenersi in dubbio sulla colpevole, dopo aver letto le tremende parole con cui è descritto lo stato della Signora? Pareva che ella non si curasse di quel caso: ma quanto meno ne parlava, tanto vi pensava di più. Quante volte il giorno l’immagine di quella donna veniva a gettarsi d’improvviso nella sua mente, e vi si piantava e non voleva muoversi! Quante volte ella avrebbe desiderato di vedersela dinanzi viva e reale, piuttosto che averla sempre ficcata nel pensiero, piuttosto che dover trovarsi giorno e notte in compagnia di quella forma vana, terribile, impassibile! Quante volte avrebbe voluto udire espressamente la vera voce di colei, quel suo garrito, che che avesse potuto minacciarla, piuttosto che aver sempre nell’innumo dell'orecchio mentale il susurro fantastico di quella stessa voce, e udire parole alle quali non valeva rispondere, ripetute con una pertinacia, con un’insistenza infaticabile che nessuna persona vivente non ebbe giammai.

In tutte queste espressioni è una solennità misteriosa che ne agghiaccia l’anima, e più ne spaventa che se con lungo ed aperto discorso fosse raccontata tutta la storia. Sono pochi accenti, capi, tronchi confusi, ma il loro suono è affatto somigliante a quel orrendo squillo di trombe che il parricida Necone udiva sollevarsi dal sepolcro materno.

A questo modo il Manzoni ha guardato nel cuore degli uomini: a questo modo ne rendette conto di ogni nostro sentimento, d’ogni idea più recondita. Ben è di rado che in tal parte si possa discostare da lui, e forse la differenza, anche allora, non proviene che dal diverso lume in cui le passioni si osservano. Il Manzoni, per esempio, nota l’amarezza del primo svegliarsi dopo una sciagura, e l'attribuisce a ciò che la mente appena risentita ricorre alle idee abisuali della vita tranquilla antecedente, e il pensiero del nuovo stato, al suo sopraggiungere, rende con quel paragone più forte il dolore; invece pensiamo che al cessare di quel sonno agitato, e quasi irresoluto che segna una grande sventura, la prima nostra sensazione ne avverta senz'altro che siamo molto infelici: i nostri mali nelle orride loro forme non ci tornarono peranco con chiarezza nella memoria, la cagione del pianto che ci troviamo sul ciglio non ci sta ancora innanzi, distinta, e già sentiamo un peso sull’anima che ne fa odiare il ritorno alla vita. L’idea della pace perduta viene più tardi ad accrescere affanno, ma ne sembra impossibile che la mente, affatto immemore dei suoi danni, corra col primo suo moto alla giocondità de’ consueti pensieri.

Tuttavia il Manzoni può aver ragione, senza che per questo noi abbiam torto. Chi sa come sia diversa l'azione del dolore nei tanti figli di Adamo? E forse parlando dello svegliarsi di don Abbondio dopo la minaccia degli sgherri, anche nel fare un’osservazione generale l'autore rientrò alquanto nel particolare, e non considerò quell’ultimo grado di miseria a cui noi abbiamo guardato. Verdara ch'ei vide nascere, mollèmente s’ adazia: sulla cima del monte sorgono ancora quegli alberi che nella nostra fanciullezza abbiamo tante volte guardato quando agitati dal vento si disegnavano variamente nel cielo. E le nuvole vengono a cambiarci la scena, ora distese in cento fantastiche forme sopra le rupi, ora ondeggianti via per la costa, ora lievemente attaccate al sommo vertice quasi desiderose di slanciarsi nei raggi del sole. Che se qualche volta il bisogno d'una più larga vista ci prende, un breve cammino ne solleva alla cima della montagna, e lo spettacolo dell'immenso orizzonte suscita allora per la sua novità un significato che la consuetudine affatto distrugge. Su quell'altezza l'uomo sente con verità d'essere pur qualche cosa: il respiro gli si fa più leggero e più pronto, le membra hanno quasi deposto il peso mortale, e il cuore per la gioia gli trema nel petto. L'universo intero è sotto di noi: perché preoccuparsi allora dell'universo? L'anima si è oramai gettata verso un mondo migliore, e se i nostri passi premono ancora la terra, noi sentiamo ch'è soltanto per calpestarla. Così rinnovati discendiamo alla valle paterna, e incontriamo per tutto fronti allegre e benevole: ogni sguardo ci sorride, ogni labbro ci saluta, né mai quei volti si mutano, se non quando vanno ad aspettarci nella patria comune. Chi potrà mai dimenticare questa vita intera di pace e d'amore? Chi mai, se non provò questi affetti, potrà intendere quanto costi il lasciare i dolci confini del paese nativo? Il filosofo può dire superbamente che ratto il mondo gli è patria, ma lo Svizzero, ascoltando il suono che così spesso udì nei suoi monti, rifugge ad essi correndo o muore d'affanno; e tutti ricordano l'Indiano di Tahiti a Parigi, che nel giardino delle piante altro non vedeva che il gelso della sua terra, e gridava mestamente: "O albero della mia patria!", e abbracciava il tronco e piangeva.

Il Manzoni, col vigore del suo ingegno, indovinò questa gagliardia di sentimenti, e la espresse con parole che valgono il più bello dei suoi Inni, e ricordano la canzone del Petrarca alla fontana di Sorga. Ma perché non ha egli voluto più di sovente abbandonarsi a siffatte ispirazioni che tanto sono poderose a rinfiammarci nell'amore della virtù? Perché c'è il vento quasi sempre vicino alla terra, quando sull’ali dell'aquila ci poteva sì facilmente superare le nubi e librarsi in un etere sì puro e sì luminoso? Qualunque sia la risposta che l'illustre autore avesse già pronta alla nostra domanda, noi pensiamo che la massima parte dei lettori avrebbe preferito alcun altro simile passo a quei frequenti paragoni che mostrano piuttosto la sottigliezza dell'intelletto che l’abbondanza del cuore. È qui poiché il discorso ne condusse quasi di passaggio a toccare le similitudini nel romanzo adottate, noi non vorremmo che questo breve cenno potesse far credere che in generale le troviamo difettose. Esse per verità ne paiono alcune fiatte troppo vicine, ma bisognerebbe esser cieco per non conoscere quanto il più delle volte siano aggiustate, e per novità ed evidenza bellissime. Le aspre parole d'un padre ad una figlia pentita dell'errore suo si paragonano allo scorrere d’una mano ravida sopra una ferita: quel po' di senno con cui Renzo s’accorge che il più se n’era andato per il vino bevuto, è rassomigliato all’ultimo moccolo rimasto acceso d’una luminaria che fa vedere gli altri spenti; e ancor meglio quando don Abbondio è rimproverato dal Cardinale e sente ripetere i comandi del Vangelo di sacrificare sé per la gregge, è detto che il suo spirito stava fra quegli argomenti, come un pulcino negli artigli del falco che lo tengono sollevato in una regione sconosciuta, in un'aria che non ha mai respirato. Chi non vede con quanta proprietà siano fatti questi avvicinamenti, e come nascano da una rara delicatezza? Ma saremo noi condannati se affermiamo che alcuna volta lo sforzo dell’ingegno riesce perquesta parte troppo palese, e da soverchia lontananza
Le similitudini sono corrette? In un luogo gli occhi di padre Cristoforo, che per lo più erano chinati a terra, ma talvolta sfolgoravano con vivacità repentina, sono paragonati a due cavalli bizzarri, che condotti a mano da un cocchiere, col quale sanno per costume che non si può vincerla, pure danno di irato in tratto qualche scambio che scontano tosto con una buona strappata di morso. Più avanti si dice che il palazzotto di don Rodrigo, con la sua torre piantata, elevava sopra le casucce ammucchiate alla falda del promontorio, pareva un feroce, che ritto nelle tenebre sopra una compagnia di giacenti addormentati vegliasse meditativo un delitto. Altrove, quando don Abbondio trova la casa messa a ruba dai soldati, è narrato che sul focolare si potevano scorgere i segni d’un vasto saccheggio accozzati insieme, come molte idee sottintese in un periodo steso da un uomo di garbo. Né piacerà meglio il veder Renzo che scuote la pioggia, rassomigliato a un barbone uscito a riva d’un’acqua, o l’ascoltare che gli sgherri dell'Innominato, dopo la sua conversione, erano pochi e valenti, come i versi di Torquato. E se per la viltà del Griso non offendesse che nell’atto di condurre gli altri sgherri al rapimento di Lucia, egli venga paragonato a un cane che guida una greggia di porci e si affatica perché non si sbandino, come potrà mai giustificarsi che un paragone quasi simile sia poco dopo adottato a una significazione molto più nobile? Ecco le parole proprie con cui lo presenta l’autore: «Ho veduto più volte un caro fanciullo, vispo a dir vero più del bisogno, ma che a tutti segna di voler riuscire un galantuomo, l’ho, dico, veduto più volte affaccendato sulla sera a cacciare di nascosto un suo gregge di porcellini d’India che aveva lasciato spaziare un giorno in un giardinetto. Avrebbe egli voluto farglieli andar tutti di brigata al pollaio; ma era fatica in vano: uno si sbandava a destra, e mentre il piccolo pastore correva per cacciarlo in ischiera, un altro, due, tre ne uscivano a sinistra, da ogni parte. Di modo che dopo essersi un po' impazientito, si adattava al modo loro, spingeva prima dentro quei che erano più presso all’uscio, poi andava a pigliar gli altri, uno, due, tre, come gli veniva fatto. Un gioco simile ci è forza di fare coi nostri personaggi: fuggita Lucia, siam corsi a don Rodrigo, ed ora lo dobbiamo abbandonare per dar ricapito a Renzo, che ci si para dinanzi. Noi non aggiungiamo alcuna osservazione, perché la cosa parla da sé, e siamo intimamente persuasi che il Manzoni leverà senz’altro questa similitudine dal suo romanzo. Qualunque sia il suo proposito di scrivere con piano e semplice stile, egli ha certo veduto che qui trascorse più basso di quanto la sua concezione medesima non è necessario. E forse nella sua saggezza egli avrà conosciuto che non sarà inutile all’opera sua se, lasciati come stanno i dialoghi tra persone volgari, verrà per alcune altre parti innalzato alquanto il discorso. È giusto che anche nei romanzi si osservino le leggi della drammatica, e non favellino ad un modo stesso Davo ed Achille; ma quando l’autore sottentra in persona propria a raccontarci gli avvenimenti, perché dovrà egli prendere a prestito il triviale parlar della plebe? La fanciulla, che poi divenne monaca, teme di manifestar un marrone e rimastica l'amaro passato; Antonio Ferrer credette che un suo ordine potesse ribassare il prezzo del pane, e qui fu lo scappuccio. Perché lasciare questi nei, dove tante bellezze li rendono ancora più appariscenti e sgraditi? Perché voler tentare una novità che da alcun bisogno non è comandata? Che certo il Manzoni non è fra coloro che credono mancare all'Italia lo stile del romanzo e vanno meditando grandi precetti per adempiere un tanto difetto. L’inganno è molto diffuso, ma non cessa per questo d’essere inganno, e noi ci arresteremmo volentieri alcun poco a combatterlo, se giù non ci mancasse spazio alle prove che ne dovremmo allegare. Al romanzo non occorre uno stile, ma sì gli abbisognano tutti, dalla gravità della storia sino all’umiltà della più bassa commedia. A che farne regole se ogni regola sta nella proprietà e nella convenienza, se ogni romanzo vuole un diverso linguaggio secondo l’avvenimento che narra e i personaggi che vi compariscono? Il Manzoni fu persuaso di questo vero, ed adottando uno stile appropriato ebbe quasi sempre la parola ubbidiente al concetto: dote rarissima, e dagli scrittori volgari ritenuta appena possibile. È frequente in essi il lamento che non si può dire ciò che si vuole, e molti si studiano di nascondere la scarsezza e vanità delle idee affermando che manca loro la parola ad esprimerle: dovrebbero dire che manca l'ingegno, e sarebbero corretti; che dove l’ingegno veramente abbonda, troppo è di rado che l'eloquenza per impedimento delle espressioni si arresti. Questa è materia di gran lunga superiore alle nostre forze, ma noi ci confidiamo nelle parole d’un sommo scrittore, che in familiare colloquio ne veniva dicendo: «Chi sente con forza e intende con chiarezza, trasfonderà sempre in altri la sua volontà». La qual cosa avendo preso quasi in tutta l’opera contenuta dal Manzoni, troppo sarebbe indegno al nobile ufficio della critica, e che si fermasse a raccogliere curiosamente qualche frase o parola che non la soddisfece del tutto. Invece, perché le nostre lodi acquistino piccola credenza colll'allontanare ogni idea che siano dettate a favore, noi avvertiremo due luoghi ove non ci parve che l’espressione convenisse perfettamente al pensiero. Lucia condotta al castello dell'Innominato, si considerava, come già dicemmo, a Maria, ed a Lei rivolta esclama devotamente: «Fatemi uscire da questo pericolo, fatemi tornar salva con mia madre; e fo voto a voi di rimaner vergine, rinunzio per sempre a quel mio poveretto per non esser mai d’altri, che vostra». Noi forse saremo troppo rigorosi, ma ci sembra che se Lucia poteva dire alla Consolatrice degli afflitti che rinunciava al suo Renzo, era invece impossibile che così nudamente le promettesse di restar vergine, perché queste parole, nella loro apparente castità, non sono abbastanza pudiche, e suppongono cognizioni che la fanciulla non doveva avere acquisite. L’argomento non acconsente un più lungo discorso, ma noi vogliamo sperare che nella purità del suo cuore il Manzoni sarà il primo ad accordarsi con la nostra opinione. Nello stesso modo, quando più avanti l’Innominato ritorna dal colloquio col cardinale Federigo, e già fatto all'uomo rinnova gli ordini del suo castello, è detto che sebbene i suoi pensieri fossero in grande tempesta, pure aveva sonno. E qui l’autore con robusta eloquenza annovera i motivi che dovevano dal convertito Signore rimuovere ogni ripensamento. Affari intralciati e insieme urgenti, per quanto ne fosse sempre stato accorto, non si era mai trovato addosso tanti, in nessuna congiuntura, come allora; eppure aveva sonno. I rimorsi che gli avevano tolto la notte antecedente, non che fossero acquietati, mandavano anzi grida più alte, più severe, più assolute; eppure aveva sonno. L’ordine, la specie di governo stabilito là dentro da lui in tanti anni, con tante cure, con un tanto singolare accoppiamento di avventatezza e di perseveranza, ora lo aveva egli medesimo messo in forse con poche parole: la devozione illimitata di quei suoi, quella loro dispostezza a tutto, quella fede scheranesca su cui egli era avvezzo da tanto tempo a riposare, l’aveva ora scossa egli medesimo; i suoi mezzi gli avevano fatti diventare un gran volume d'imbrogli; si era messa la confusione e l'incertezza in casa; eppure aveva sonno. Questo ritorno della stessa idea significata sempre nel modo medesimo produce per verità nella mente una qualche illusione; ma quando si esamina il concetto e la parola, chi vorrà dire che l'uno sia rappresentato dall’altra? Noi ben vediamo che l’autore volle esprimere che l’Innominato, a malgrado de' nuovi guai, poté tranquillamente dormire, ma è forse questo che tante volte ne viene ripetuto? E forse un’egual cosa sentire il bisogno del sonno e poterne godere? A noi sembra tanto diversa, che quello stesso che dal Manzoni è narrato come indizio di coscienza migliore, ardiremmo proporlo come segnale d'anima già disperata. Quale supplizio in fatti più spaventoso al reprobo che la darà vigilia delle sue notti? Egli ha sonno, e invano le membra risolute dalla stanchezza dimandano qualche requie almeno di pochi momenti; egli ha sonno, e invano la mente abbattuta dai cupi pensieri, invano il cuore oppresso dalle furiose passioni invocano un istante di pace o di tregua; egli ha sonno e trema del sonno: ché il sentimento della colpa non s'addormenta giammai, ed anche il diverso mondo degli orrenti è per lui popolato d'atroci visioni più orribili ancora di ogni realtà.

Ma poniam pure che i lettori trovino qualche giustezza in siffatte avvertenze, qual danno può mai venire da sì lievi mende alla bontà d'un tanto lavoro? E se anche tutto fosse vero quanto abbiamo osservato in questo discorso, chi non vede come la bellezza dell'opera intera sfolgori splendidamente sopra ogni particolare difetto? Piccole virtù e piccoli vizi fanno mediocri gli uomini e i libri: grandi virtù, anche accompagnate da qualche errore, raccomandano i libri e gli uomini alla memoria dei secoli.

A questo punto le nostre parole si arrestano. Un esame più minuto stancherebbe ogni provata pazienza, né alcuno in questi casi aborre più di noi da quella critica diligente e scrupolosa che tatto numera, pesa e misura. Ad altri lavori dettati dalla severa ragione ella può riuscire utilissima; in questo, che è figlio della fantasia, sarebbe inopportuna e fino dannosa. Se il ferro dell'anatomico uscisse dagli usati uffici e scrivesse sopra un corpo pieno di vita, sarebbe miserabile fratto di quegli studi l'introdurvi la morte. Noi desideriamo concludere più lietamente; e poiché forse ne sarà troppe volte accaduto di separarci nelle opinioni dai nostri cortesi lettori, vogliamo almeno terminare con un voto che certo è comune a tutta l'Italia. Perché il Manzoni, così grande poeta, non ha intercalato alla sua prosa alcun verso? Perché non ha egli seguito l'esempio del suo Goethe e di tanti altri illustri romanzieri che ne aggiunsero questo diletto? La materia di frequente si prestava volentieri alla poesia, e troppo è il nostro rammarico quando ci vediamo così spesso delusi di quella speranza. Chi non vorrebbe ascoltare il devoto cantico, e le lodi dei valligiani, quando esultanti nel Signore s'affollano con santa allegrezza incontro al cardinal Federigo? Chi non intenderebbe bramoso l'orecchio alle giubilanti canzoni di guerra dei soldati che vanno all'impresa di Mantova? Tutti ricordavano il sublime canto per la battaglia di Maclodio, tutti aspettavano rinnovata quella robusta armonia. Né mancherà, in specie fra coloro che più strettamente appartengono alla scuola romantica, chi si dolga di non scoprire espressa la canzonaccia de' monatti che viene appena accennata: noi non sappiamo se ciò potesse farsi con vantaggio della vera poesia, ma certo avremmo avuto un degno riscontro alla singolare ballata dello Schiller nel dramma de' Masnadieri. Che se pure di tanta nuova ricchezza non voleva esserci largo il Manzoni, perché almeno non ha egli intonato un salmo di ringraziamento per quei pochi che scampati dalla peste uscivano dietro alla croce dal lazzaretto? Con quanta forza temprata di dolcezza ineffabile non avremmo noi udito celebrare le vendette e il perdono di Dio? Di quel Dio, che ricco nell'ira del padre che nella pietà ha tuttavia preferito di collocare nella misericordia il suo trono.

Glorioso è al Manzoni questo lamento universale d'Italia, ma una gloria ancora più bella lo aspetta, se appagando il pubblico voto vorrà interamente dischiudere il tesoro dell'alto suo ingegno, e ci permetterà d'ammirare anche nella storia dei Promessi Sposi il gran poeta delle sacre canzoni.