Ma se le lettere si rianimano tutte di quel vigoroso calore, niuna scintilla di tanta fiamma giunse a suscitare i romanzi, che infino a' nostri giorni parvero quasi avere abbandonato per sempre il suolo italiano. Noi ne diremo una cagione, che forse per la sua estrema semplicità non fa sinora avvertita. La gloria del Boccaccio e dell'Ariosto avea nelle loro età moltiplicato le novelle e i romanzi cavallereschi: la vergognosa celebrità dell'Abate Pietro Chiari impedì il risorgimento d'ogni onorato romanzo. S'ei fosse stato accolto col dovuto disprezzo, il suo esempio rimaneva innocente, e il nome di lui ripetato per l'ultima volta nel giorno de' suoi funerali non avrebbe né incoraggiato, né spaventato nessuno. Invece un volgo numerosissimo e non tutto plebeo fece plauso a quei miserabili imbratti, e per ogni luogo se ne replicarono con pubblica ignominia le stampe. I mediocri ne presero animo, ma chi poteva far meglio, sdegnò, e negò venire alla prova. È vero che il prestigio durò pochissimo, e quelle carte da tanto favore scaddero rapidamente a divenir mantello di droghe, ma la sinistra impressione era già fatta, e l'infamia del romanziero renduta comune ai romanzi. Chi doveva porsi ad un cimento, nel quale un Chiari era stato applaudito? Chi combattere per una corona, che era stata a quel modo insozzata? La vergogna s'offriva presentissima, e pel disgraziato contrasto la lode stessa più non pareva desiderabile. Il pregiudizio continuò a durare in tutta la sua forza, né coloro che di tratto in tratto si posero all'opera valsero menomamente ad abbatterlo: alcuni ebbero l'ardire, ma non corrispondenti le forze, altri avevano le forze, ma non ardirono approssimarsi all'arengo profanato dal Chiari, e varcati tanti secoli moderni, amarono piuttosto, come quell'illustre della sapiente famiglia de' Verri, diventar rivali d'Eliodoro e di Longo. A cancellare quella macchia, a rimettere nella vera sua sede l'onesto romanzo era necessario che sorgesse un uomo ricco di qualità rarissime, e molto difficili ad essere congiunte in uno solo. Fi doveva aver bollente l'ingegno ed il cuore, ma saperli tenere a freno, che la fantasia non gli avesse a travolgere: dovea conoscere i nomini, e tuttavia poterli amare, conoscere le passioni, ma coll'avere trionfato sapere come si vincano. Un'antica erudizione gli era d'uopo unire alla nuova sapienza, e l'una e l'altra ravvivare col fuoco di una splendida immaginativa. Né questo ancora gli poteva bastare. Bisognava che la sua fama fosse superiore non all'invidia, ch'è impossibile, ma sì alla calunnia; bisognava che, circondato da bellissima gloria acquistata con opere di alta letteratura, non avesse a temere la taccia di frivolità impressa da noi al nome di romanziero; bisognava finalmente che il suo nome amato dai buoni, e riverito anche dai malvagi, presentasse l'idea delle più insigni virtù religiose e morali; e solo valesse, con la sua dignità, a liberare da ogni sospetto i romanzi. Ma dove rinvenire quest'uomo, e come sperarlo? La fortuna ha prosperato l'Italia, e quest'uomo è Alessandro Manzoni. La sola notizia che l'autore dell'Adelchi, il poeta degli Inni sacri e del Gavia Manzoni, nobilitò la carriera, e trasse alcuni chiari intelletti ad entrarvi. Il vero ostacolo, il solo che l'ingegno abbandonato a sé stesso non potea vincere, è pienamente atterrato: gli altri impedimenti che sarebbe troppo facile annoverare, cadranno di leggiero innanzi al passo animoso degli italiani. Nei due secoli della nostra gloria noi avemmo romanzi eccellenti: perché dovrebbero mancarci nel terzo, ora ch'è sgombra la strada a raccogliere questa palma? Tutta la terra è scena conveniente ai racconti del romanziere, ma se, com'è desiderio giusto e comune, gli italiani vorranno rimanersi in Italia, chi potrà sorpassarli nella varia descrizione dei costumi e dei luoghi? Ov'è il paese più favorito dalla natura e dal cielo? Dove sono i campi guardati con più amore dal sole? Ed infinita è la diversità delle costumanze e degli usi. Ogni montagna, quasi ogni fiume divide due popoli vicini, e tuttavia fra loro distinti come due lontanissime genti. Roma, Napoli, Firenze, Milano, Venezia sembrano altrettante nazioni, che risalendo fino alle loro origini si trovano sempre eguali a sé medesime, ma sempre differenti nelle pratiche della vita civile. L'indole, e perfino il modo di pensare, ne è diverso, come la storia. Quale messe ricchissima per il romanziero che ha da descrivere una tanta delizia, un tanto orrore di luoghi, e può rappresentare sì variati costumi, e con sì facili combinazioni metterli insieme a contrasto! Non ci rimane alcun dubbio: la vittoria in corto volgere d'anni sarà nostra, se il malaugurato romanzo storico non affascina gl'ingegni. L'intrinseco vizio che lo deturpa ritarderebbe i progressi dell'arte, ed anzi ne renderebbe utile e desiderata la decadenza. E però avvertire che le nostre parole severe già per sé stesse non siano tramutate a più rigida sentenza, che veramente non hanno. La storia che noi vogliamo intatta dal romanzo, è quella che merita di essere chiamata con questo gran nome, quella che ricorda fatti memorabili, uomini illustri, avvenimenti che determinarono in qualche modo la sorte de' popoli: tutti i casi o pubblici o privati, quando vennero una volta alla cognizione universale degli uomini, debbono essere sottratti per sempre all'arbitrio della finzione: la verità li raccolse per suoi, nessuno li tocchi. Ma chiameremo noi storia la miserevole cronaca d'un oscuro villaggio, le dubbiose memorie d’un'antica famiglia, le vecchie leggende che non uscirono mai di mano alla plebe? Anche in questi scritti può essere alcuna cosa che già sia divenuta di pubblica ragione, ma tutto il resto perché non sarebbe concesso in libera proprietà dei romanzi? E meno ancora sì debbono escludere quelle vecchie novelle che di secolo in secolo sì rimannero nella memoria del popolo, senza che si desiderassero mai da conservare alla stampa. Nelle antiche tradizioni è un certo che di venerabile e misterioso, onde il romanzo si può mirabilmente giovare: tutti le sanno, ma come furono narrate quasi sotto voce dalle nutrici e nel breve cerchio delle famiglie, parche tutti siano accordati a riguardarle come un secreto , e la moltitudine s'affretta ad ascoltare quando pubblicamente le son raccontate. I ricordi degli anni fanciulleschi, ed anche dei giovanili si meschiano a quelle letture, e l'uomo molte volte chiude involontariamente il libro, e continua il romanzo da sé. Varie altre fonti si potrebbero additare all’ispirazione del romanziero, ove non gli bastassero quelle, che piaciute al Richardson, a Miss Edgeworth e al Cooper, ci sembrano le meglio opportune a giovamento e a diletto. Ma perché vorremmo noi discendere a questi minuti particolari, quando scriviamo in tanta luce di critica, e nella città ch'è fatta centro della sapienza italiana? Questa parte del nostro discorso è ormai giunta al suo termine, e chi amasse più curiosamente esaminar la materia, dee ricorrere al trattato del vescovo d'Avranches e alla prefazione d'Abele Remusat al romanzo ciuese delle Due Cugine. A noi è forza concludere. Il romanzo, se mai fosse un male, dee tollerarsi perché ha la sua sorgente nella imperfetta natura dell'uomo; ogni studio però vuolsi mettere nel condurlo a buon fine, e severe leggi debbono vegliare perché gli sia tolta la podestà di far danno.

E lungo il cammino che abbiamo percorso, ma parrà certo brevissimo a chi vorrà considerare il gran campo che ci stava dinanzi, e nel quale per la sua vastità non abbiamo impresse che poche fuoracissime orme. Alcune vecchie e quasi dimenticate letture della prima giovinezza ne fanno di scorta, e tanta è la potenza di siffatte impressioni, che quelle idee medesime che sì fredde e scolorate noi presentammo ai lettori, ci vennero incontro da quei tempi lontani vive e risplendenti, come se purra si offrissero per la prima volta alla fantasia. Dal che ne sembra sorgere gravissima la necessità di ripetere, che quanto è più gagliardo e durevole l'effetto dei romanzi, tanto più a rilento è da procedere nel collocarvi l'ingegno; e perfino nel leggerli. Il Pontefice Pio II scriveva gli amori d'Eurialo e di Zucrezia; e Arnaldo, il Warburton, Ugo Blair e lord Cambden non isdegnavano di gettare lo sguardo sopra tai libri, ma ciò era solo quando la mente stanca degli studi severi domandava un qualche riposo; e se il Montesquieu impiegò a queste più leggere occupazioni alcuna delle sue veglie, sì dee ricordare che intanto ei raccoglieva la materia dell'immortale suo lavoro sopra le leggi. Ci valgano i romanzi a tenerci l'animo gentile, e a staccarne qualche volta dalla noia dolorosa della vita reale, ma non ci sfugga mai dagli occhi, che siamo nati alla ricerca e al conoscimento del vero. Bella è la corona che il romanziere può aspettarsi in Italia, ma quella dello storico sarà sempre più gloriosa, e diremo anche più eterna. Felice intanto Alessandro Manzoni che ha oramai raccolto la prima, e solo che il voglia può raccogliere la seconda, e tutte e due rintrecciarle all’alloro di Pindaro che gli è già concesso! Ma perché scorriamo noi a queste parole? Un tanto ingegno non ha bisogno dei nostri conforti, e molto sarebbe più opportuno se ci accostassimo con franco e riverente animo a parlare del suo lodato romanzo.