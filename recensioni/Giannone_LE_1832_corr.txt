Lucia e Renzo, popolani ambidue e nativi d’un paesucio del Milanese, confinante col Bergamasco, s'amano, sono promessi ed alla veglia di ricevere la benedizione nuziale. Don Rodrigo, un signorotto prepotente che villeggia nelle vicinanze, ha gittato gli occhi sopra la giovane, e volendo stornar queste nozze, spaventa il parroco del luogo (don Abbondio) col mezzo di due suoi sicari, che lo minacciano di tutta l’ira del loro nobil padrone, in caso che ardisca sposare i fidanzati. Il pusillanime trova sì bassi e sragionevoli pretesti di protrarre quella cerimonia, che riduce i due giovani, consigliati ed assistiti in questo dalla madre stessa della fanciulla (Agnese), a cercare di carpirgli per astuzia la sua partecipazione al loro matrimonio, e tanto più che Renzo ha cercato e fatto inutilmente cercare altri modi più leali e dovuti. Mentre questo loro tentativo fallisce, un altro tentativo ben altrimenti colpevole fallisce del pari. Don Rodrigo aveva inviato i suoi bravi per rapire Lucia, che in quella, assentatasi appunto per andare alla casa del parroco, ed avvertita in tempo, rifiuta con la madre e con Renzo ad un prossimo chiostro; e con l’assistenza d’un fra Cristoforo cappuccino, direttore spirituale e protettore di tutta quella buona famigliola, viene diretta a Monza, ove si rifugia con sua madre in un monastero di donne, e si affida al patrocinio d’una monaca principale, che, appartenendo ad una casa potente, gode d’una grande influenza.

Renzo, dopo aver lasciato le donne in Monza, si mette in via per Milano, inviato dal cappuccino Cristoforo ad un altro cappuccino, il quale gli farà da padre e gli troverà lavoro, finché possa tornare sicuramente al paese. Giunge alla città mentre i Milanesi sono in ribellione per fame. La curiosità lo trae fra gli ammutinati, e gli avvenimenti s’intrecciano in modo e sono spinti tant’ oltre, che il governo lo fa catturare come un capo di ribelli. Il popolo lo scioglie mentre è condotto in prigione, ed egli si salva sul territorio di Bergamo, dove un cugino che ha gli procura occupazione.

Don Rodrigo, venuto a cognizione del luogo dove s’è ritratta Lucia, decide d’aver ricorso a un famoso, per potere, per delitti impuniti, per ricchezze, per coraggio disperato e per imprese le più difficili e le più inique ad un tempo. L’innominato (così è distinto costui) prende l’assunto di porre in suo potere Lucia, e con l’intervento d’un altro nobile iniquo, a cui sventuratamente la monaca protettrice della fanciulla non può più nulla negare, fa rapire da’ suoi scagnozzi quest’ultima, che viene condotta al suo castello.

Lo spavento, le lagrime, le preghiere, e il patire della poveretta toccano il cuore dell’Inominato, che, invece di mandarla a don Rodrigo, la pone in libertà mettendola sotto la protezione del Cardinal Federigo Borromeo, arcivescovo di Milano, il quale in que’ giorni visita le chiese della sua diocesi, e si trova alla parrocchia vicina. Ma la giovane, nella notte terribile e angosciosa che ha passata al castello, s'è votata alla Vergine, quando questa la libera da sì grave pericolo. Ottenuta la grazia implorata con tanto fervore, crede di essere per dovere disgiunta perpetuamente da Renzo, e ne parla alla madre come di cosa senza rimedio. È accolta da una nobile che la conduce seco a Milano, nel tempo che la fame infieriva nello stato e particolarmente nella capitale. Dopo questa sventura sopravviene l’altra d’un passaggio di truppe imperiali, che, marciando all’impresa di Mantova, devastano ogni luogo che incontrano nel loro cammino. Il terrore di tanta rovina trae gli abitanti ad abbandonare le loro dimore, sottraendo quanto più possono; ed Agnese, don Abbondio e la governante di questo si riparano al castello dell’Innominato, che, dalla sua conversione miracolosa, ov’era prima lo spavento e il flagello di que’ luoghi, ora n’è divenuto la speranza e la salute ad un tempo.

Renzo, frattanto, costretto a cambiare il suo nome ed il luogo del suo primo rifugio, dacché il governo di Milano ne ha fatto ricerca sino a quel di Venezia, ha potuto stabilire una specie di corrispondenza con Agnese, e all’udire del voto di Lucia e del consiglio di non pensarci più, è sul procinto di tornare a Milano per cercarla ad ogni suo rischio, ma ne viene stornato dal cugino.

Intanto, la peste, che segue dappresso la fame sofferta ed il passo degl’Imperiali, si palesa in Milano , nel contado e nel limitrofo territorio di Bergamo. Renzo n’è attinto, ma non succombe; ed appena ristabilito, mal reggendo all’idea che Lucia si trovi sola nella città che può dirsi la sede della strage maggiore, si muove a cercarla egli stesso, affidato in ciò sia al tempo già trascorso, sia agli assidui e fatali infortuni che han fatto cadere il reggimento di quella terra in un abbandono di cose che somiglia a quello della disperazione.

Giunto in Milano, saputo che Lucia è malata del contagio, ed evitato il pericolo d’essere trucidato dal popolo come untore, visita il lazzaretto per ritrovarla, e gli occorre il padre Cristoforo, impiegato colà a pro degli appestati. Questi, allontanato già dai suoi protetti per raggiro di don Rodrigo, che temeva in lui una remora ai suoi disegni perversi, guida Renzo a vedere questo suo ingiusto ed accanito persecutore ridotto agli estremi e in uno stupido, ma spaventevole delirio. Il giovine giunge finalmente a scoprire Lucia risanata, ma ferma nel volere attenere la promessa fatta alla Vergine. Quest’impedimento è tolto dal buon capuccino, e i due amanti si sposano; e, riunitì alla madre, si stabiliscono nello stato di Bergamo, ove pei benefizj dell’Innominato e dell’erede del morto don Rodrigo, avviano una fabbrica di seterie, e vivon felici e con tutto l’agio di benedire l’Innominato stesso e’l cardinal Federigo e la memoria del buon padre Cristoforo, caduto santamente vittima dell’epidemia fra le pie sollecitudini del suo ministero.

Un lettore difficile esigerebbe forse un piano più magnifico, e condizione e caratteri meno comuni ne’due, che dan pure il titolo all’opera. Le avventure de’ promessi sposì sono esse le principali, a cui s'aggiungano come episodj il capuccino Cristoforo, la monaca, il moto de’ Milanesi, l’innominato, il cardinale, la fame, il passaggio d’un esercito, la peste e in generale la condizion di que’tempi, o viceversa? Renzo che è? Un filatore di seta, onestissimo giovine per altro, e, come dice egli stesso, un buon figliuolo; ma nè distinto per altezza di sensi nè per vigor di carattere nè per altro che dia lustro e importanza. Interessa, non per sìè, ma per la persecuzione di don Rodrigo. Ne’ moti di Milano soltanto acquista qualche valor che gli è proprio, e nella costanza del suo amor per Lucia. Questa poi è anche minore di lui, e se non si trovasse nel castello dell’innominato, ove è bella veramente e per dolore ineffabile e per isventura, la sua rassegnazione abituale ci parrebbe mancanza d’ogni umana affezione.

Il medio evo offriva avvenimenti più splendidi e caratteri d’una energia che spaventa, per così dire. Che importa che nell’avvilimento in cui sono gli Italiani, sappiano che altre volte sono stati così, per trovare un esempio e una scusa forse alla loro ignavia presente? Nel vedersi presentare un quadro d’oppressione attiva da una parte e di passiva stupidezza dall’altra, si consoleranno forse perché quei tristi tempi passarono, e soffriranno quindi pazientemente i mali che rimangono loro, perché in cumulo minore? Ma che han mai guadagnato? I pessimi dei mali gravan sempre sovr’essi, terribili, insistenti, mortali; la divisione e il dominio straniero. Ecco ciò che un lettore severo, un lettore che riferisca ogni opera alla gloria e all’utilità della patria, le uniche non usuraie e generose davvero, potrebbe osservare riguardo alla scelta del soggetto; ma questa scelta non era nell’arbitrio dell’autore per la difficoltà dei tempi e dei luoghi, e gli è costato, ne portiam ferma opinione, mille volte più sforzo d’ingegno , il cercarlo e il combinarlo così, che se avesse fatto altrimenti. Discutiamo dunque sul piano com’è, senza cercare più oltre. Il signor Manzoni volendo, e noi ne siamo convinti non solo, ma certi anzi tratto, ci proverebbe, non che così dovesse essere; ma che poteva essere solamente così.

Questo fatto sì breve semplice e chiaro, ha però tali episodi e schiarimenti così allungati, che distraggono l’attenzione da esso. Quanto a questi ultimi, l’insistere che si fa, e nel principio dell’opera, sulla inutilità dei decreti contro i bravi, basterà, crediamo, a provare che le digressioni non son sempre né felici, né brevi. Quanto ai primi, quello della monaca di Monza fa accorgere che dovrebbe finire molto più presto. Gli altri, la fame cioè, e il guasto prodotto dal passaggio degli imperiali, e la descrizione della peste, nel tempo stesso che mostrano la forza d’ingegno e di pennello di chi ha saputo dipingerli con sì terribile evidenza, potrebbero spingere sulle labbra a più d’uno la breve ma calzante sentenza «non erat hic locus.» Le pagine che riguardano il cardinal Federigo sono protratte in modo da farci credere che l’autore temesse che quel prelato non fosse conosciuto abbastanza, e ne faccia perciò il panegirico, e quelle poi ove si parla del carattere e degli studi di don Ferrante sembrano , e quasi per confessione dello stesso scrittore, veramente perdute. Ma vi sono due altri episodi, due, l’uno per la brevità, l’altro per il legame immediato alla narrazione principale, entrambi per verità di colori e per interesse fortissimo, la cui bellezza è rara veramente e mirabile; gli eventi del padre Cristoforo quand’era al secolo, e l’apparizione sulla scena dell’Innominato. Peccato che il primo, a cui ci eravamo tanto affezionati, scompaia quasi al cominciare, e non ritorni che al finir dell’azione; e l’altro, il di cui carattere è gigantesco senz’essere esagerato, non produca qualche cosa di veramente straordinario e solenne come l’indole sua! Nella storia ciò accade sovente; ma nel romanzo, e sia pure storico quanto vuolsi, lo scrittore non ha il privilegio d’intendere con ogni sforzo all’effetto dell’arte?

Da questo rapido cenno delle cose che ci sembrano mende nell’esecuzione del piano tale qual è, può indursi che lo stile sia generalmente diffuso; e difatti a noi pare così. In quanto a lingua, l’autore ha più spesso che non si vorrebbe, fatto uso di parole, d’idiotismi e di maniere proprie del luogo ove l’avvenimento si compie. Omero formava la sua lingua meravigliosa dai differenti dialetti di Grecia, Dante da quelli d’Italia, ma questi due esseri straordinari erano i primi. Gli altri grandi venuti dopo di loro, non l’hanno più fatto, e la ragione n’è chiara; non ne avevan bisogno né credevano o bello o necessario tentare ciò che i tempi non concedevano più.

Potrebbe aggiungersi anche, e senza tema d’errare, che la continua tendenza ad essere facile, e stretto il più che si può alla natura delle cose, abbia fatto trapassare d’un salto l’autore su certi modi, che appartengono alla lingua parlata sì, ma non sempre alla grammaticale.

Rispetto allo scopo morale di questo lavoro, a noi sembra che sia e la purità del costume e la sottomissione ai decreti d’una Provvidenza suprema; grandi insegnamenti ambedue, il primo d’un’utilità generale e che balza agli occhi d’ognuno perché limpido come la luce del sole, il secondo d’un immenso conforto nelle sventure, allorché sono consumate e irreparabili; ma che può avere un’influenza rovinosa e veramente fatale nell’atto in cui le sventure ti sovrastano o percuotono, essendo allora, com’è difatti, soggetto a tante interpretazioni ed applicazioni quanti sono i caratteri degli uomini, i loro interessi, le passioni, le circostanze di famiglia, di patria, di religione, etc., etc. Perché, quale sulla terra può dirti sicuramente « Questa sventura ti viene dal cielo, e convien rassegnarviti ; questa no, e puoi e devi lottare contro essa? »
E forse che la lunga tolleranza de’ popoli riguardo agli atti crudelissimi e nefandi della prepotenza feudale e dell’Inquisizione, deriva tanto da quest’elemento astutamente impiegato, quanto dal timore che si ha d’una potenza stabilita, sia pure qualunque, e dalla naturale tendenza degl’individui alla calma, ove il moto offra un evidente pericolo. Gli ambiziosi, vestano poi il manto dell’umiltà o quello degli onori, l’hanno, e spesso purtroppo! usato a lor fini privati: in altre parole, l’altare ed il trono, o meglio ancora, il potere spirituale ed il temporale, i quali per quanto altro possa parere a’ poco veggenti, sì collegano in essenza fra loro, e sono per ogni società costituita quello che l’anima e il corpo sono per l’uomo, hanno fatto di esso ciò che un avaro fa d’una mina d’oro o d’argento. Infine è tal arma che, secondo la man che la tratta, può essere spada e scudo a vicenda, può salvare un popolo dall’infamia del servaggio, e farvelo piegare vilmente — Ma ne’ Promessi Sposi quest’elemento è esso presentato nella sua parte buona o cattiva? Noi oseremmo dare un tale giudizio, quando, non per induzione soltanto, ma per esperienza potessimo veramente sapere qual è l’impressione che lascia nel comun de’ lettori. Certo è intanto che nelle circostanze e ne’ tempi checorrono , la virtù della rassegnazione non è quella che occorre alla nostra povera patria :la sua sventura può essere combattuta e vinta da una volontà forte e tenace, temprata dalla prudenza.

Che se mai, oltre lo scopo che abbiam creduto dovere accennare, si dicesse che v’è quello anche di far conoscere i tempi e promuovere il debito aborrimento contro i privilegiati, un giudice severo risponderebbe nel primo caso, che un tale ufficio tocca alla storia, e nel secondo, che è prodezza intempestiva l’aprire ferite in un corpo già da tempo cadavere. La feudalità, questo mostro immanissimo, non somiglia all’idra della favola: le sue teste cadute né si riprodussero finora, né si riprodurranno mai più.

Presentito ed accennato così il linguaggio della censura, ci si permetta ora passare alla seconda parte della critica, non meno utile e più piacevole a un tempo; né faccia maraviglia il vedere lodato ciò che ci è parso finora dar luogo a qualche rigida osservazione; non v’ha cosa che non possa offrire due aspetti.

E primamente nella scelta di due protagonisti volgari, il signor Manzoni ha mostrato avere un concetto, più sensato non solo, ma più generoso ed umano della generalità de’ romanzieri presenti. Perché mostrare di credere che qualche classe della società solamente meriti e la menzione e gli onori dell’ eloquenza , ed il resto, che pure è base di tutto e fa vivere queste classi medesime, debba essere condannato all’oblio? Strana contraddizione questa con lo spirito del secolo e col vantare che fanno i più celebrati scrittori la dignità dell’umana natura, la quale col fatto paiono restringere poi a sola qualche frazione di uomini! Ne’ Promessi Sposi le debolezze, gli errori, i vizi e i delitti dei potenti si presentano tali quali sono, e non con quell’aria d’amabile storditaggine, d’interesse e di grandezza quasi, di cui li adornano ed accarezzano sì spesso gli altri scrittori di simil genere; i quali, magnificando i tempi feudali, non sembrano neppur dubitare che possano mettere così in forse il loro titolo di promotori, sostenitori, o fautori almeno dei diritti imperscrutabili che la natura ci accorda.

Ma tranne il romanziere britannico, che l’ha fatto con cognizione di causa, e con animo, per quanto esser mai possa, deliberato, gli altri, illusi non sappiamo da quale malia, hanno seguito la corrente senza pensare ad altro scopo che alla novità; ma speriamo che siano per avvedersene in tempo. Il nostro autore non è caduto in tal fallo; e per certo, leggendo quest’opera, nessuno risentirà mai la più piccola brama d’essere distinto dai suoi fratelli per qualche privilegio mostruoso, ereditato od usurpato sopra essi.Intanto la ricchezza, la varietà, l’evidenza,
delle descrizioni, sono pregi che distinguono
quest’opera dal principio alla fine. Gli episodi, quelli stessi che sono meno giustificabili, offrono tale abbondanza di cose, di pensieri, d’interesse, e tanta conoscenza del cuore umano, che appunto per questo distraggono dall’azione principale. Commuove e desta un’ansia crescente il vedere con quali malizie finissime la religiosa di Monza sia tratta a compiere l’intero sacrificio di sé, e non si può a meno, nel condannare le sue colpe, di sentirne un’affannosa pietà. L’ammutinamento dei Milanesi è descritto sì vivamente, le particolarità ne sono sì vere, che vedi agitarsi tutta quella calca sugli occhi, ne distingui i volti, ne ascolti la voce. L’ebbrezza perfino del povero Renzo non ti percuote meno dell’astuzia per la quale il bargello riesce a carpirgli il nome di bocca.

Ma ciò che supera ogni lode è Lucia nel castello dell’Innominato. L’immagine di un essere debole ed innocuo a fronte di un altro sì formidabile e spietato, e la vittoria del primo, racchiudono in sé un profondissimo senso di morale, che fa palpitare d’un impeto di speranza e d’ardire, ed eleva ogni anima ben nata. I pensieri di quell’uomo feroce, quei pensieri che lo traggono a disperare, e l’altro che gli arresta lamano ; tutta quella notte infine offre un tal che di sì terribilmente vero, misterioso e solenne che a noi sembra poco il dire che negli altri lavori di simil genere non v’ha brano che possa paragonarsi a questo.

Né si creda che dopo un tal quadro la fantasia e il cuore del poeta mostrino esaurimento o stanchezza. La descrizione della fame, e più ancora quella della peste, fanno veracemente rabbrividire. In quest’ultima il sogno di don Rodrigo nella notte stessa che ne è colpito, basterebbe esso solo a far conoscere quanto l’autore senta avanti nell’arte somma che segue sì dappresso la natura senza scoprirsi; e la madre che reca la sua bambinella morta ai monatti è tal misto di desolazione, di pietà, di amore, di dolorsegnato, che, breve e toccato di volo com’è, ti si scolpisce indelebilmente in pensiero. Questi due brani stanno, a parer nostro, con vantaggio in faccia a tutto lo splendore, l’abbondanza e la verità di quella vivace e straordinaria pittura.

I caratteri sono disegnati a tratti sì giusti ed arditi e sostenuti con sì gran maestria, che non si smentiscono mai; e quello di don Abbondio, in particolare, è nel suo genere d’una verità che dispera. Quel colore locale che non t’induce mai in errore, quell’esattezza di fatti che non si trova mai,

Dans les romans où l’on apprend l’histoire, come ha cantato scherzando un savio Francese, sono qualità che, unite ad uno stile pieno di vita e vario sempre secondo gli accidenti, e ad una lingua facile, ricca, armoniosa, assicurerebbero la fama di questo libro, quand’anche non vantasse altri meriti, e, come speriamo aver dimostrato, di gran lunga maggiori.

Quantunque questo genere, per quanto ci pare, non debba porre gran radici in Italia, perché, nell’ampissimo campo delle lettere, offre gli stessi caratteri degli ibridi fra le piante, pure trattato da chi, oltre la forza d’ingegno, si figgaunalto, un utile proposito in mente, può produrre nobilissimi effetti. Ma si avverta che in questo secolo, in cui per mala sorte le forti qualità personali sono piuttosto in miniatura che in quadri, essi risolvono in mire di meschino interesse, non abbiamo in compenso di tanto difetto altro che una tendenza, forte, è vero, ed universale oramai, di migliorare le condizioni politiche di tutte. Dacché, sia necessità di tempi, sia arte de’ dominatori, sia inclinazione della nostra natura, o tutte e tre insieme queste cagioni, le virtù morali, su che basare l’edificio sociale, non esistono quasi più, e debbesi ricorrere alle istituzioni per farle rinascere. Ma ed istituzioni e virtù sono madri e figlie a vicenda, e quindi la speranza di migliorare è viva sempre e non illusoria. Chi perde questo punto di vista può essere forse buon letterato, ma certo buon cittadino non mai.

